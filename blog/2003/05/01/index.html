<!DOCTYPE html>
<html lang="no" prefix="og: http://ogp.me/ns#">
<head>
<title>Hvordan har hovedpersonene i norsk kriminallitteratur forandret seg de siste 100 &#229;rene?</title>
<meta content="text/html; charset=utf-8" http-equiv="Content-Type">
<meta content="no-referrer" name="referrer">
<meta content="noindex" name="robots">
<meta content="Vegard &#216;ye" name="author">
<meta content="2003-05-01" name="date">
<meta content="446740533bacc19d1a7e1f84d5b95121" name="md5">
<meta content="text/css" http-equiv="Content-Style-Type">
<meta content="width=device-width, initial-scale=1" name="viewport">
<meta content="Hvordan har hovedpersonene i norsk kriminallitteratur forandret seg de siste 100 &#229;rene?" name="DC.Title">
<meta content="Vegard &#216;ye" name="DC.Creator">
<meta content="2003-05-01" name="DC.Date">
<meta content="no" name="DC.Language">
<meta content="text/html" name="DC.Format">
<meta content="Hvordan har hovedpersonene i norsk kriminallitteratur forandret seg de siste 100 &#229;rene?" property="og:title">
<meta content="no" name="og:locale">
<meta content="article" property="og:type">
<meta content="https://epsil.github.io/blog/2003/05/01/" property="og:url">
<meta content="Vegards blogg" property="og:site_name">
<meta content="summary" name="twitter:card">
<meta content="@github" name="twitter:site">
<meta content="Hvordan har hovedpersonene i norsk kriminallitteratur forandret seg de siste 100 &#229;rene?" name="twitter:title">
<link href="../../../../favicon.ico" rel="icon" type="image/x-icon">
<link href="../../../../apple-touch-icon.png" rel="apple-touch-icon">
<link href="../../../../_/css/wiki.css" rel="stylesheet">
<link href="index.md" rel="alternate" title="Markdown" type="text/markdown">
<script src="../../../../_/js/wiki.js">
</script>
</head>
<body>
<nav class="navbar navbar-default navbar-fixed-top">
<div class="container-fluid topbar">
<ul class="nav nav-pills navbar-left">
<li role="presentation"><a href="../../../../" title="G&#229; hjem"><i class="fa fa-home"></i></a>
</li>
</ul>

<ul class="nav nav-pills navbar-right">
<li role="presentation"><a href="../../../../tmp/clipboard/" target="_blank" title="Kopier til Markdown"><span class="clipboard-logo"></span></a>
</li>

<li role="presentation"><a href="https://github.com/epsil/epsil.github.io/blob/master/blog/2003/05/01/index.md" target="_blank" title="Vis p&#229; GitHub"><i class="fa fa-github"></i></a>
</li>

<li role="presentation"><a href="https://github.com/epsil/epsil.github.io/edit/master/blog/2003/05/01/index.md" target="_blank" title="Rediger p&#229; GitHub"><i class="fa fa-edit"></i></a>
</li>

<li role="presentation"><a href="https://github.com/epsil/epsil.github.io/raw/master/blog/2003/05/01/index.md" target="_blank" title="Vis Markdown-kilde" type="text/plain"><span class="markdown-mark"></span></a>
</li>

<li role="presentation"><a data-toggle="collapse" href="#toc" id="toc-button" title="Innhold"><i class="fa fa-list"></i></a>
</li>
</ul>

<form action="https://www.google.com/search" class="navbar-form" method="get" target="_blank">
<div class="form-group" style="display: inline;">
<div class="input-group" style="display: table;"><span class="input-group-addon" style="width: 1%;"><span class="glyphicon glyphicon-search"></span></span> <input accesskey="." autocomplete="off" class="form-control" name="q" title="S&#248;k" type="text"></div>
</div>
</form>
</div>

<div class="collapse" id="toc">
<ul>
<li><a href="#forord" title="Forord">Forord</a>
</li>

<li><span class="" id="kriminallitteratur-2"><a href="#kriminallitteratur" title="Kriminallitteratur">Kriminallitteratur</a><a aria-controls="kriminallitteratur-2-section" aria-expanded="true" aria-hidden="true" class="collapse-button" data-toggle="collapse" href="#kriminallitteratur-2-section" role="button"></a></span>
<ul class="collapse in" id="kriminallitteratur-2-section">
<li><a href="#hovedpersonene-i-krim" title="Hovedpersonene i krim">Hovedpersonene i krim</a>
</li>

<li><a href="#kriminallitteratur-i-norge" title="Kriminallitteratur i Norge">Kriminallitteratur i Norge</a>
</li>
</ul>
</li>

<li><span class="" id="sven-elvestad-2"><a href="#sven-elvestad" title="Sven Elvestad">Sven Elvestad</a><a aria-controls="sven-elvestad-2-section" aria-expanded="true" aria-hidden="true" class="collapse-button" data-toggle="collapse" href="#sven-elvestad-2-section" role="button"></a></span>
<ul class="collapse in" id="sven-elvestad-2-section">
<li><a href="#innledet-gullalder" title="Innledet gullalder">Innledet gullalder</a>
</li>

<li><a href="#en-ensom-journalist" title="En ensom journalist">En ensom journalist</a>
</li>
</ul>
</li>

<li><span class="" id="jernvognen-2"><a href="#jernvognen" title="Jernvognen"><em>Jernvognen</em></a><a aria-controls="jernvognen-2-section" aria-expanded="true" aria-hidden="true" class="collapse-button" data-toggle="collapse" href="#jernvognen-2-section" role="button"></a></span>
<ul class="collapse in" id="jernvognen-2-section">
<li><a href="#hovedpersonene-i-jernvognen" title="Hovedpersonene i Jernvognen">Hovedpersonene i <em>Jernvognen</em></a>
</li>

<li><a href="#tid-og-miljo" title="Tid og milj&#248;">Tid og milj&#248;</a>
</li>
</ul>
</li>

<li><span class="" id="andre-bjerke-2"><a href="#andre-bjerke" title="Andr&#233; Bjerke">Andr&#233; Bjerke</a><a aria-controls="andre-bjerke-2-section" aria-expanded="true" aria-hidden="true" class="collapse-button" data-toggle="collapse" href="#andre-bjerke-2-section" role="button"></a></span>
<ul class="collapse in" id="andre-bjerke-2-section">
<li><a href="#bernhard-borge" title="Bernhard Borge">Bernhard Borge</a>
</li>
</ul>
</li>

<li><span class="" id="dode-menn-gar-i-land-2"><a href="#dode-menn-gar-i-land" title="D&#248;de menn g&#229;r i land"><em>D&#248;de menn g&#229;r i land</em></a><a aria-controls="dode-menn-gar-i-land-2-section" aria-expanded="true" aria-hidden="true" class="collapse-button" data-toggle="collapse" href="#dode-menn-gar-i-land-2-section" role="button"></a></span>
<ul class="collapse in" id="dode-menn-gar-i-land-2-section">
<li><a href="#persongalleriet-i-dode-menn-gar-i-land" title="Persongalleriet i D&#248;de menn g&#229;r i land">Persongalleriet i <em>D&#248;de menn g&#229;r i land</em></a>
</li>

<li><a href="#det-overnaturlige" title="Det overnaturlige">Det overnaturlige</a>
</li>
</ul>
</li>

<li><span class="" id="karin-fossum-2"><a href="#karin-fossum" title="Karin Fossum">Karin Fossum</a><a aria-controls="karin-fossum-2-section" aria-expanded="true" aria-hidden="true" class="collapse-button" data-toggle="collapse" href="#karin-fossum-2-section" role="button"></a></span>
<ul class="collapse in" id="karin-fossum-2-section">
<li><a href="#mange-jobber" title="Mange jobber">Mange jobber</a>
</li>

<li><a href="#den-forste-kriminalromanen" title="Den f&#248;rste kriminalromanen">Den f&#248;rste kriminalromanen</a>
</li>

<li><a href="#filmatiseringer" title="Filmatiseringer">Filmatiseringer</a>
</li>
</ul>
</li>

<li><span class="" id="se-deg-ikke-tilbake-2"><a href="#se-deg-ikke-tilbake" title="Se deg ikke tilbake"><em>Se deg ikke tilbake</em></a><a aria-controls="se-deg-ikke-tilbake-2-section" aria-expanded="true" aria-hidden="true" class="collapse-button" data-toggle="collapse" href="#se-deg-ikke-tilbake-2-section" role="button"></a></span>
<ul class="collapse in" id="se-deg-ikke-tilbake-2-section">
<li><a href="#blindspor" title="Blindspor">Blindspor</a>
</li>

<li><a href="#et-innflokt-persongalleri" title="Et innfl&#248;kt persongalleri">Et innfl&#248;kt persongalleri</a>
</li>

<li><a href="#fortellermate" title="Fortellerm&#229;te">Fortellerm&#229;te</a>
</li>
</ul>
</li>

<li><span class="" id="konklusjon-3"><a href="#konklusjon" title="Konklusjon">Konklusjon</a><a aria-controls="konklusjon-3-section" aria-expanded="true" aria-hidden="true" class="collapse-button" data-toggle="collapse" href="#konklusjon-3-section" role="button"></a></span>
<ul class="collapse in" id="konklusjon-3-section">
<li><a href="#oppbyggingen-av-et-persongalleri" title="Oppbyggingen av et persongalleri">Oppbyggingen av et persongalleri</a>
</li>

<li><a href="#tid-og-miljo-2" title="Tid og milj&#248;">Tid og milj&#248;</a>
</li>

<li><a href="#konklusjon-2" title="Konklusjon">Konklusjon</a>
</li>
</ul>
</li>

<li><span class="" id="kilder-4"><a href="#kilder-3" title="Kilder">Kilder</a><a aria-controls="kilder-4-section" aria-expanded="true" aria-hidden="true" class="collapse-button" data-toggle="collapse" href="#kilder-4-section" role="button"></a></span>
<ul class="collapse in" id="kilder-4-section">
<li><a href="#primaerkilder" title="Prim&#230;rkilder">Prim&#230;rkilder</a>
</li>

<li><a href="#sekundaerkilder" title="Sekund&#230;rkilder">Sekund&#230;rkilder</a>
</li>
</ul>
</li>
</ul>
</div>
</nav>

<article class="h-entry" id="main">
<header>
<h1 class="p-name"><a class="u-uid u-url" href="https://epsil.github.io/blog/2003/05/01/" rel="bookmark" target="_blank" title="Permalink">Hvordan har hovedpersonene i norsk kriminallitteratur forandret seg de siste 100 &#229;rene?</a>
</h1>

<p class="author"><a class="p-author h-card" href="https://epsil.github.io/" target="_blank" title="Open epsil.github.io in a new window">Vegard &#216;ye</a> &#8226; <time class="dt-published" datetime="2003-05-01">2003-05-01</time></p>
</header>

<section class="e-content indent sidenotes">
<section id="forord">
<h2><a aria-hidden="true" class="header-anchor" href="#forord" title="Forord"></a>Forord<a aria-controls="forord-section" aria-expanded="true" aria-hidden="true" class="collapse-button" data-toggle="collapse" href="#forord-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="forord-section">
<p>Dette er et litter&#230;rt s&#230;remne. Problemstillingen er hvordan hovedpersonene i norsk kriminallitteratur har forandret seg de siste 100 &#229;rene.</p>

<p>Tre b&#248;ker er valgt: <em>Jernvognen</em> av Sven Elvestad, <em>D&#248;de menn g&#229;r i land</em> av Andr&#233; Bjerke og <em>Se deg ikke tilbake</em> av Karin Fossum.</p>

<p>S&#230;remnet inneholder bokanalyser av de tre valgte b&#248;kene, samt en kort oversikt over kriminallitteraturens historie for litt bakgrunnsinformasjon. Vi har ogs&#229; skrevet biografier om de tre forfatterne.</p>

<p>Helt til slutt kommer en konklusjon hvor vi sammenligner hovedpersonene som kommer fram i analysene.</p>
</div>
</section>
<!--
*Henrik og Vegard*
-->

<section id="kriminallitteratur">
<h2><a aria-hidden="true" class="header-anchor" href="#kriminallitteratur" title="Kriminallitteratur"></a>Kriminallitteratur<a aria-controls="kriminallitteratur-section" aria-expanded="true" aria-hidden="true" class="collapse-button" data-toggle="collapse" href="#kriminallitteratur-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="kriminallitteratur-section">
<section>
<p>Krim, som kortord for &#171;kriminallitteratur&#187;, betegner en litter&#230;r sjanger hvis popularitet i Norge har tiltatt sterkt de siste 150 &#229;rene. Handlingen tar typisk utgangspunkt i en opprivende innledningsvis forbrytelse &#8211; gjerne et mord &#8211; for s&#229; &#229; legge hovedvekten p&#229; en heldig gjennomf&#248;rt oppklaring av forbrytelsen. Den uidentifiserte forbryteren kan p&#229; sin side gj&#248;re videre fors&#248;k p&#229; &#229; villede etterforskningen og unndra seg straff, og hans kamp mot samfunnet og lovens representanter kan dermed gj&#248;re problemstillingen stadig mer innfl&#248;kt. Krim er blitt betegnet som et slags intellektuelt spill p&#229; linje med matematikkproblemer og sjakkoppgaver, og det har derfor ikke v&#230;rt fritt for uenigheter om hvorvidt sjangeren kan klassifiseres som litter&#230;r eller ikke.</p>

<p>Ettersom oppklaringen av forbrytelsen utgj&#248;r avslutningen p&#229; kriminalfortellingen, ligger det i sakens natur at hemmelighetene omkring konflikten ikke m&#229; utleveres p&#229; et for tidlig tidspunkt. I mellomtiden fremkalles kriminallitteraturens spenning ved et ytre og voldsomt konfliktstoff. Mange kriminalfortellinger er preget av litt mystikk. Noen ting kan synes uforklarlige, og er med p&#229; &#229; villede etterforskerne og leseren i sin s&#248;ken etter forbryteren. Ved &#229; krysse uforklarlig mystikk med rasjonell tenkning, skapes en nifs ramme rundt fortellingen.</p>

<p>Noen kriminalfortellinger har ogs&#229; et budskap utover det &#229; v&#230;re spennende for leseren. Trass i avsl&#248;ringen av den skyldige hender det ikke alltid at forbryteren f&#229;r sin straff. Forfatteren kan peke p&#229; sosiale skjevheter i samfunnet og komme inn p&#229; politiske forhold. Det er ikke alltid at lov og rett f&#248;lger det moralske bud.</p>
</section>

<section id="hovedpersonene-i-krim">
<h3><a aria-hidden="true" class="header-anchor" href="#hovedpersonene-i-krim" title="Hovedpersonene i krim"></a>Hovedpersonene i krim<a aria-controls="hovedpersonene-i-krim-section" aria-expanded="true" aria-hidden="true" class="collapse-button" data-toggle="collapse" href="#hovedpersonene-i-krim-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="hovedpersonene-i-krim-section">
<p>Det klassiske persongalleriet i kriminalfortellingene best&#229;r av en skarpsindig detektivskikkelse, en slu forbryter, ett eller flere ofre og et utvalg mistenkte. Jeg-personen kan, med unntak av detektivskikkelsen, befinne seg innenfor en av disse kategoriene eller v&#230;re en utenforst&#229;ende som betrakter intrigen fra avstand, eventuelt detektivens faste f&#248;lgesvenn. Vi f&#229;r alltid f&#248;lge oppklaringen skritt for skritt <em>i selskap med</em> detektivskikkelsen. P&#229; grunn av skillet mellom helterollen og jeg-personen og at mange av rollene er obligatoriske for kriminalfortellingens oppbygning, kan det v&#230;re det vanskelig &#229; peke ut &#233;n bestemt hovedperson. Det er mer presist &#229; analysere hvordan persongalleriet er sammensatt i forhold til modellen beskrevet over.</p>

<p>Etterforskningen ledes av den sentrale detektivskikkelsen i fortellingen, men kan ogs&#229; assisteres av andre nysgjerrige hoved- eller bifigurer som selv &#248;nsker &#229; finne sin l&#248;sning p&#229; g&#229;ten. Jeg-personen kan ofte f&#248;lge dette m&#248;nstret. Under etterforskningen samles det gjerne en gruppe med flere mistenkte, som alle kunne hatt gode grunner for &#229; gjennomf&#248;re forbrytelsen. Ofte er ogs&#229; den minst tenkelige den skyldige.</p>

<p>Offeret i fortellingen kan v&#230;re uskyldig, men kan ogs&#229; bli straffet for noe. Den skyldige har vanligvis et konkret motiv for forbrytelsen. &#197;rsaken kan v&#230;re penger, sjalusi, angst eller sosiale forhold. Andre ganger kan vedkommende ogs&#229; v&#230;re mentalt tilbakest&#229;ende, slik at motivet ikke fremst&#229;r like klart, eller uteblir. Under etterforskingen kan det hende at etterforskerne blir utsatt for trusler, gjerne i form av brev, kryptiske meldinger, varselskudd eller telefonoppringninger. Noen ganger leker forbryteren nesten &#171;katt og mus&#187; med etterforskerne. Truslene kan ogs&#229; ha til form&#229;l &#229; skyve mistanken over p&#229; noen andre.</p>

<p>Klokkeslett har mye &#229; si i en kriminalfortelling, og forbryteren kan foreta utspekulerte man&#248;vrer for &#229; skaffe seg alibi for visse tidspunkt. Forbryteren kan ogs&#229; legge igjen falske spor for &#229; villede etterforskningen. Et annet velkjent spenningsmoment kan v&#230;re at et eller flere sentrale vitner myrdes tidlig i fortellingen for &#229; hindre at etterforskerne tilegner seg viktig informasjon.</p>
</div>
</section>

<section id="kriminallitteratur-i-norge">
<h3><a aria-hidden="true" class="header-anchor" href="#kriminallitteratur-i-norge" title="Kriminallitteratur i Norge"></a>Kriminallitteratur i Norge<a aria-controls="kriminallitteratur-i-norge-section" aria-expanded="true" aria-hidden="true" class="collapse-button" data-toggle="collapse" href="#kriminallitteratur-i-norge-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="kriminallitteratur-i-norge-section">
<p>Begynnelsen p&#229; den norske kriminallitteraturen blir lagt til &#229;ret 1825, da Maurits Hansen ga ut <em>Keadan eller Klosterruinen</em> under betegnelsen &#171;kriminalhistorie&#187;. P&#229; 1800-tallet sirkulerte den i all hovedsak i et eget litter&#230;rt kretsl&#248;p, som en viktig del av den s&#229;kalte folkelitteraturen. Fortellingene utkom i hefteform, trykt av forleggere som spesialiserte seg p&#229; denne typen folkelig underholdningslitteratur. F&#248;r kioskene dukket opp i 1860-&#229;rene, var det omreisende kolport&#248;rer som tok seg av salget.</p>

<p>F&#248;rst i 1890-&#229;rene utkom det en kriminalfortelling p&#229; et etablert forlag (Aschehoug). I 1920-&#229;rene kom en hel serie magasiner av hendig format og med fargetitler som &#171;Det bl&#229;&#187;, &#171;Det gule&#187; og &#171;Det r&#248;de&#187;, som &#8211; uten sm&#229;lige kvalitetshensyn &#8211; konsentrerte seg om den billigste form for &#171;romantikk&#187;. <em>Romanjournalen</em> var det mest utbredte bladet i denne sjangeren, mens <em>Detektivmagasinet</em> s&#230;rlig ble lest av unge menn.</p>

<p>I en &#171;gullalder&#187; mellom 1941 og 1947 utkom det i alt 140 nye norske kriminal- og novellesamlinger. Gjennomsnittskvaliteten var relativt h&#248;y, om man tar i betraktning at det er snakk om underholdningslitteratur uten seri&#248;se litter&#230;re ambisjoner fra forfatternes side. S&#229; skjedde det plutselig et bratt fall. I 1945 kom det ut 16 krimb&#248;ker og i de to p&#229;f&#248;lgende &#229;r henholdsvis 21 og 13. I 1948 sank tallet til to, og i mange &#229;r fremover utkom det gjennomsnittlig fem b&#248;ker hvert &#229;r. Dette henger blant annet sammen med at markedet ble oversv&#248;mt av billig, oversatt krim. F&#248;rst i siste halvdel av 1960-&#229;rene begynte det &#229; spire og gro igjen.</p>

<p>Til h&#248;ydepunktene i norsk kriminallitteratur f&#248;r b&#248;lgen begynte &#229; rulle, h&#248;rer b&#248;kene til Torolf Ester og Andr&#233; Bjerke (under pseudonymet Bernhard Borge). Max Mauser, Waldemar Br&#248;gger og ekteparet Fridtjof og Lalli Knutsen h&#248;rer til etterkrigstidens fremste og mest produktive dyrkere av sjangeren. B&#229;de f&#248;r og etter krigen fantes det dessuten &#171;seri&#248;se&#187; norske forfattere som l&#229;nte trekk fra krimsjangeren &#8211; fra Olav Duun og Sigurd Christiansen i 30-&#229;rene til Aksel Sandemose i 40-&#229;rene og Paal Brekke i 50-&#229;rene.</p>

<p>Typisk for de krimforfatterne som begynte &#229; gj&#248;re seg gjeldende i perioden 1965&#8210;1975, er blant annet at de n&#248;yer seg med en relativt spinkel produksjon, og dels at de ikke er &#171;profesjonelle&#187; forfattere, men har en annen hovedbeskjeftigelse. Det gjelder ogs&#229; for avismannen Bengt Calmeyer, for <abbr class="acronym" title="Television"><span class="caps">TV</span></abbr>-kjendisen Kjell Arnljot Wig og for husmoren Sigrun Krokvik (pseudonym for Sigrun Karin Christiansen). Midtveis p&#229; 70-tallet endrer dette bildet seg radikalt. N&#229; kommer de profesjonelle forfatterne for fullt, forfattere som allerede hadde en betydelig produksjon bak seg, og som dels kom til &#229; spesialisere seg som krimforfattere.</p>
</div>
</section>
</div>
</section>

<section id="sven-elvestad">
<h2><a aria-hidden="true" class="header-anchor" href="#sven-elvestad" title="Sven Elvestad"></a>Sven Elvestad<a aria-controls="sven-elvestad-section" aria-expanded="true" aria-hidden="true" class="collapse-button" data-toggle="collapse" href="#sven-elvestad-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="sven-elvestad-section">
<section>
<figure class="right"><a class="image" href="elvestad.jpg" title="View elvestad.jpg in full screen"><img alt="" src="elvestad.jpg"></a>
</figure>

<p>Sven Elvestad (1884&#8210;1934) regnes som en av Norges beste forfattere av kriminalromaner. Han ble f&#248;dt i Halden, hvor han vokste opp med harde k&#229;r. Som 17-&#229;ring avsl&#248;rte han en morder i Skjeberg og ble journalist i avisen <em>Fredriksten</em>. Han debuterte innenfor kriminallitteraturen i 1908, en sjanger han behersket med en suveren fabuleringsevne. Slik tradisjonen tilsa gikk han under pseudonym, og utga b&#248;kene sine under navnet Stein Riverton, som kommer fra den engelske oversettelsen av Elvestad, Rivertown. Elvestad var for &#248;vrig heller ikke forfatterens opprinnelige navn, han var f&#248;dt Sven Svendsen.</p>

<p>I de f&#248;lgende &#229;rene skrev han <abbr title="cirka">ca.</abbr> 40 kriminalromaner som alle ble solgt i store opplag. I sine f&#248;rste romaner, <em>Angsten</em> (1910) og <em>De fortaptes hus</em> (1911), beskriver han forbryterens eller avvikerens sjeleliv og situasjon i samfunnet. Siden konsentrerte han seg mer om den moderne sivilisasjonens &#171;l&#248;p mot d&#248;den&#187; i sine b&#248;ker og artikler, eller &#171;menneskets tilintetgj&#248;relse ved mennesket&#187;. Redningen, kom han til, m&#229;tte ligge i at vi vendte tilbake til begynnelsen, til naturen og til levende verdier i v&#229;r fortid.</p>
</section>

<section id="innledet-gullalder">
<h3><a aria-hidden="true" class="header-anchor" href="#innledet-gullalder" title="Innledet gullalder"></a>Innledet gullalder<a aria-controls="innledet-gullalder-section" aria-expanded="true" aria-hidden="true" class="collapse-button" data-toggle="collapse" href="#innledet-gullalder-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="innledet-gullalder-section">
<p>Sammen med bohemen &#216;vre Richter Frich innledet Elvestad en &#171;gullalder&#187; i norsk kriminallitteratur som varte til bortimot et par &#229;r etter andre verdenskrig &#8211; skj&#248;nt, betegnelsen er f&#248;rst og fremst brukt fordi det utkom s&#229; mange b&#248;ker. Vi fikk noen norske helter som nesten kunne hamle opp med de utenlandske romanfigurene, for eksempel den realistiske, kaldblodige Asbj&#248;rn Krag, Elvestads klassiske detektivskikkelse. Elvestad var ogs&#229; mannen bak et utall av detektivmagasiner om den fantastiske detektiven Knut Gribb, hvor motstanderen var den forherdede forbryteren Tomas Ryer.</p>

<p>Elvestad overf&#248;rte siden sine evner til et mer seri&#248;st forfatterskap som en fengslende journalist, en dreven spr&#229;kkunstner og en dikter med fantasi og psykologisk sans. Han drev ap og fl&#248;rtet med fascismen, samtidig som han sparket til borgerskapet &#8211; s&#229; kraftig at han selv fikk sparken. Senere ble han en h&#248;yt verdsatt skribent i avisene <em>Aftenposten</em>, <em>Dagbladet</em>, <em>Politiken</em> og <em>Tidens Tegn</em>. I sistnevnte trykksak kom stykkene til Sven Elvestad alltid p&#229; f&#248;rstesiden, med Sven Elvestads navn nesten like stort som overskriften.</p>
</div>
</section>

<section id="en-ensom-journalist">
<h3><a aria-hidden="true" class="header-anchor" href="#en-ensom-journalist" title="En ensom journalist"></a>En ensom journalist<a aria-controls="en-ensom-journalist-section" aria-expanded="true" aria-hidden="true" class="collapse-button" data-toggle="collapse" href="#en-ensom-journalist-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="en-ensom-journalist-section">
<p>Som journalist levde Elvestad ensomt, selskapelig fra en restaurant til annen, uten rotfeste til noe eget hjem. Han reiste mye utenlands og oppholdt seg lange perioder i Danmark og Italia, spesielt i sm&#229;byen Positano p&#229; Sorrento-halv&#248;ya. Flere ganger ble han arrestert da han drev reportasje og kom for n&#230;r terrorister i Paris og krigssonen i Dunquerque. Han ble mistenkt for &#229; v&#230;re banditt og spion.</p>

<p>Mest kjent er Elvestad (eller Stein Riverton) kanskje for krimklassikeren <em>Jernvognen</em>, hvor han er tidlig ute med &#229; modernisere fortellerm&#229;ten. Romanen er blitt betegnet som en av de mange mesterlige skildringer av fortettede psykologiske stemninger.</p>
</div>
</section>
</div>
</section>

<section id="jernvognen">
<h2><a aria-hidden="true" class="header-anchor" href="#jernvognen" title="Jernvognen"></a><em>Jernvognen</em><a aria-controls="jernvognen-section" aria-expanded="true" aria-hidden="true" class="collapse-button" data-toggle="collapse" href="#jernvognen-section" role="button"></a><a aria-hidden="true" class="collapse-ellipsis" href="#"></a>
</h2>

<div class="collapse in" id="jernvognen-section">
<section>
<p><em>Jernvognen</em>, som ble utgitt f&#248;rste gang i 1909, er en av verdens ypperste kriminalgr&#248;ssere.</p>

<p>Siden boken f&#248;rst kom ut med sine drap, sitt angivelige gjenferd av en jernvogn og sin studerende, pessimistiske livsanskuelse s&#229; tidlig som i 1909, har den blitt lest, hyllet, oversatt og bearbeidet p&#229; forskjellig vis opp gjennom &#229;rene. I 1981 ble den h&#248;respill i <abbr class="acronym" title="Norsk rikskringkasting"><span class="caps">NRK</span></abbr> Radioteater, og i 2002 utkom den i tegneserieformat. Slik beskrev <em>Aftenpostens</em> anmelder <em>Jernvognen</em> i 1981: &#171;&#8230; usedvanlig velskrevet og spennende. Det er velsignet b&#229;de for sjel og &#248;rer &#229; lytte til et h&#248;respill der dramatikken ligger like meget i stemningen, landskapet, som i bloddryppende hendelser [&#8230;]. Det er r&#229;skummelt!&#187;</p>

<p>Historien foreg&#229;r p&#229; begynnelsen av 1900-tallet, og atmosf&#230;ren i romanen f&#248;les tidsriktig. Det p&#248;ses ikke p&#229; med historiske rekvisita, men de f&#229; detaljene som er med &#8211; som folks bekledning, interi&#248;r og lommeur &#8211; etablerer et troverdig univers. I s&#229; m&#229;te skiller ikke <em>Jernvognen</em> seg noe s&#230;rlig fra andre Riverton-romaner, ettersom de aller fleste er raske og handlingsfylte spenningsromaner, ofte skj&#248;desl&#248;st vevet sammen, men med lysende skildring av tid og milj&#248;. Men en h&#229;ndfull er mesterlige skildringer av fortettede psykologiske stemninger, noe <em>Jernvognen</em> er det beste eksemplet p&#229;. Det hevdes ogs&#229; at <em>Jernvognen</em> byr p&#229; en l&#248;sning som Agatha Christie siden fikk &#230;ren av &#229; ha funnet opp.</p>

<p>Handlingen utspiller seg ved et pensjonat i havgapet. Et uhyggelig sagn knytter seg til den gamle g&#229;rden Gj&#230;rn&#230;s: Det sies at en tidligere eier kj&#248;rte seg i hjel i en selvkonstruert vogn laget av jern, og siden da har den samme vognen rullet sp&#248;kelsesaktig og usynlig langs veiene og varslet ond, br&#229; d&#248;d. Innledningsvis kommer en gutt l&#248;pende og varsler en heller fredelig forsamling av sommergjester om funnet av en d&#248;d mann. Samme natt h&#248;res p&#229; ny den metalliske lyden av raslende kjettinger.</p>
</section>

<section id="hovedpersonene-i-jernvognen">
<h3><a aria-hidden="true" class="header-anchor" href="#hovedpersonene-i-jernvognen" title="Hovedpersonene i Jernvognen"></a>Hovedpersonene i <em>Jernvognen</em><a aria-controls="hovedpersonene-i-jernvognen-section" aria-expanded="true" aria-hidden="true" class="collapse-button" data-toggle="collapse" href="#hovedpersonene-i-jernvognen-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="hovedpersonene-i-jernvognen-section">
<p>Saken med &#229; oppklare det mystiske d&#248;dsfallet blir tatt av Kristiania-detektiven Asbj&#248;rn Krag, en kjent figur fra mange av Elvestads andre romaner. Mistanken hans faller snart p&#229; en bestemt person, men det blir en tidkrevende og vanskelig jobb &#229; samle beviser mot morderen. Romanen er skrevet i jeg-form, og fortelleren tilbringer mye tid sammen med detektiven. Slik blir Krag skildret tidlig i 3. kapittel, etter &#229; ha fotografert jeg-personen sovende om morgenen:</p>

<blockquote>
<p>&#171;Den fremmede herre smilte, et p&#229; samme tid velvillig og sarkastisk smil. Der jeg l&#229; i sengen, kunne jeg betrakte ham meget n&#248;ye. Jeg gjettet p&#229; at hans alder var fem og tredve eller f&#248;rti. Han var middels h&#248;y, bredskuldret. Hans hode syntes noe lite til den brede og sterke hals, han var litt skallet, hadde et gr&#229;sprengt overskjegg og bar lorgnetter i sort innfatning; hans &#248;yne var besynderlige og stadig skiftende. N&#229;r han knep dem sammen, l&#229; de som to sorte streker bak lorgnettglassene og derved fikk hele hans ansikt et preg av sarkasme og mistroiskhet, men n&#229;r han s&#229; skarpt p&#229; meg, ble de unaturlig store og meget stikkende. Han virket ikke helt sympatisk.&#187;</p>
</blockquote>

<p>Fortelleren er det vanskeligere &#229; danne seg et presist bilde av, men med sitt lommeur, en stokk med elfenbenskule til h&#229;ndtak og sin usedvanlige &#229;rv&#229;kenhet gir han inntrykk av &#229; v&#230;re en dannet og oppeg&#229;ende person. For eksempel er han den eneste bortsett fra medisineren som legger merke til at forstmesterens diamantring og gullurkjede er i behold n&#229;r liket hans blir betraktet n&#230;rmere. Andre sentrale skikkelser er g&#229;rdseieren Carsten Gj&#230;rn&#230;s og hans datter Hilde, som fortelleren uttrykker en viss, men knapt nevnt beundring for. Det viser seg at den upopul&#230;re forstmester Blinde, som er f&#248;rste offer i romanen, fridde til Gj&#230;rn&#230;s&#8217; datter rett f&#248;r han ble myrdet samme kveld.</p>
</div>
</section>

<section id="tid-og-miljo">
<h3><a aria-hidden="true" class="header-anchor" href="#tid-og-miljo" title="Tid og milj&#248;"></a>Tid og milj&#248;<a aria-controls="tid-og-miljo-section" aria-expanded="true" aria-hidden="true" class="collapse-button" data-toggle="collapse" href="#tid-og-miljo-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="tid-og-miljo-section">
<p>Alt foreg&#229;r i en tid da menn virkelig er menn og damene er, i alle fall et par av dem, lette &#229; sjokkere og meget dannede. Selv om mistankene slynges i alle retninger, begrenser persongalleriet seg til personene nevnt over, og romanen fungerer mer som en psykologisk skildring mellom kriminalitet og skrekk enn en fremadrettet oppklaring hvor person etter person gj&#248;res fri for mistanke.</p>

<p>Sentralt i boka st&#229;r dens klare overnaturlige paralleller, men er de realitet eller bedrag? I alt d&#248;r tre menn i forbindelse med jernvognen. Utfordringen for detektiven Krag blir &#229; finne ut hva som er mord, hva jernvognen har med saken &#229; gj&#248;re og hvem som st&#229;r bak det hele.</p>
</div>
</section>
</div>
</section>

<section id="andre-bjerke">
<h2><a aria-hidden="true" class="header-anchor" href="#andre-bjerke" title="Andr&#233; Bjerke"></a>Andr&#233; Bjerke<a aria-controls="andre-bjerke-section" aria-expanded="true" aria-hidden="true" class="collapse-button" data-toggle="collapse" href="#andre-bjerke-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="andre-bjerke-section">
<section>
<figure class="right"><a class="image" href="bjerke.jpg" title="View bjerke.jpg in full screen"><img alt="" src="bjerke.jpg"></a>
</figure>

<p>Andr&#233; Bjerke ble f&#248;dt 1918 i Oslo. I 1929 begynte han 1. middel p&#229; Fagerborg skole, middelskoleeksamen ble avlagt i 1933, og i 1936 avla han examen artium p&#229; reallinja. I f&#248;rste gym ble han valgt til redakt&#248;r i <span class="caps">FGS</span>-avisen, hvor han fikk en ganske nedlatende kommentar om at han &#171;vil v&#230;re kjent som s&#248;nn av forfatteren Ejlert Bjerke, der som bekjent ikke har f&#229;tt Nobelprisen&#187;. Denne jobben var nok likevel et viktig bidrag til hans senere yrke som forfatter.</p>

<p>Andr&#233; Bjerke er kjent for sin billedlige m&#229;te &#229; skrive p&#229;. Et eksempel p&#229; dette er fra et juleballreferat, hvor han skriver: &#171;Mine damer og herrer! Dette er det uhyggeligste &#248;ieblikk i mitt liv; en av disse situasjoner hvorom vi sier: &#8211; de behage oss ikke! Min onde samvittighet der som regel viser sig for mitt indre i lektor Wilhelmsens skikkelse, br&#248;ler mig hvert &#248;ieblikk i &#248;ret: Din fr-r-r&#230;kke fant&#8252; &#8211; Ved n&#230;rmere eftersyn vil sannsynligvis mine damer og herrer konstatere at jeg i dette &#248;ieblikk er likblek og koldsvetter. &#8211; Der er intet nytt under solen. &#8211; Storsvindler er intet nytt og sjeldent begrep her p&#229; v&#229;r klode. &#8211; Herregud, se bare i historien. [&#8230;] Men, tross alt; jeg er det f&#248;rste menneske i verdenshistorien som har den enest&#229;ende frekkhet &#229; skrive referat av et juleball uten selv &#229; ha v&#230;ret der. [&#8230;] Og hermed begynner jeg alts&#229; under mottoet: frekkheten lenge leve!&#187;</p>
</section>

<section id="bernhard-borge">
<h3><a aria-hidden="true" class="header-anchor" href="#bernhard-borge" title="Bernhard Borge"></a>Bernhard Borge<a aria-controls="bernhard-borge-section" aria-expanded="true" aria-hidden="true" class="collapse-button" data-toggle="collapse" href="#bernhard-borge-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="bernhard-borge-section">
<p>Som krimforfatter utga Bjerke i alt fem kriminalromaner under pseudonymet Bernard Borge. P&#229; f&#248;rtitallet ble krimsjangeren sett p&#229; som en nedvurdert sjanger, og det passet seg ikke for en kjent lyriker &#229; skrive &#171;simpel&#187; krim. Dette er ganske merkelig siden krim nok er den vanskeligste og mest krevende av alle sjangrene. Sjangeren stiller store krav til oppsett, handling og fortellerm&#229;te. Bjerkes unike m&#229;te &#229; skrive p&#229; har preget romanene, som har blitt godt mottatt av leserne.</p>
</div>
</section>
</div>
</section>

<section id="dode-menn-gar-i-land">
<h2><a aria-hidden="true" class="header-anchor" href="#dode-menn-gar-i-land" title="D&#248;de menn g&#229;r i land"></a><em>D&#248;de menn g&#229;r i land</em><a aria-controls="dode-menn-gar-i-land-section" aria-expanded="true" aria-hidden="true" class="collapse-button" data-toggle="collapse" href="#dode-menn-gar-i-land-section" role="button"></a><a aria-hidden="true" class="collapse-ellipsis" href="#"></a>
</h2>

<div class="collapse in" id="dode-menn-gar-i-land-section">
<section>
<p>Kriminalfortellingen <em>D&#248;de menn g&#229;r i land</em> skrev Andr&#233; Bjerke sammen med Bj&#248;rn Carling (alias kriminalforfatteren Erik Vendel) og utga under pseudonymet Bernhard Borge i 1947. I denne boka gj&#248;r Bjerke en original vri ved &#229; bruke psykoanalyse som detektivmetode, men han holder seg fortsatt like strengt til detektivfortellingens regler som Agatha Christie. <em>D&#248;de menn g&#229;r i land</em> er kanskje ikke like kjent som klassikeren <em>De d&#248;des tjern</em>, men er sannsynligvis minst like nifs.</p>

<p>Et sp&#248;kelseshus, et gammelt uhyggelig sagn, djevledyrkelse, en fanatisk emiss&#230;r og trusselen om en grusom hevn m&#248;ter seks unge fra Oslo, som reiser ned til S&#248;rlandet for &#229; ta Kaperg&#229;rden i &#248;yesyn. Det er den ber&#248;mte og rike oljedirekt&#248;ren Arne Krag-Andersen som &#248;nsker &#229; gj&#248;re godset om til hotell. En forferdelig trussel knyttes imidlertid til den gamle Kaperg&#229;rden, som visstnok er etterlatt av den beryktede sj&#248;r&#248;veren Korp: Ulykke og d&#248;d venter den som fjerner eller r&#248;rer de uvurderlige kunstskattene som pryder veggene i det forlatte huset. Og snart begynner det &#229; skje uhyggelige og mystiske ting.</p>
</section>

<section id="persongalleriet-i-dode-menn-gar-i-land">
<h3><a aria-hidden="true" class="header-anchor" href="#persongalleriet-i-dode-menn-gar-i-land" title="Persongalleriet i D&#248;de menn g&#229;r i land"></a>Persongalleriet i <em>D&#248;de menn g&#229;r i land</em><a aria-controls="persongalleriet-i-dode-menn-gar-i-land-section" aria-expanded="true" aria-hidden="true" class="collapse-button" data-toggle="collapse" href="#persongalleriet-i-dode-menn-gar-i-land-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="persongalleriet-i-dode-menn-gar-i-land-section">
<p>Romanen er skrevet i jeg-form, og fortelleren, Paul Rickert, er en utpreget grundig jusstudent som betrakter seg selv som Arnes beste venn. Til tross for dette innleder han gradvis et intens forhold med Monika Winterfeldt, Arnes venninne og blivende kone, hvis tilknytning til Arne imidlertid er i ferd med &#229; avta. Detektiv- og oppklarerskikkelsen i romanen innehaves til noe grad av Tancred Cappelen-Jensen, en sjarmerende, men lat s&#248;nn av overklassen. Han ledsages av sin kone Ebba, som ogs&#229; har overblikk og evnen til &#229; se kompliserte sammenhenger, til tross for at hun innledningsvis ikke beskrives noe mer inng&#229;ende enn som &#171;en oppvakt pike med et s&#248;tt og energisk lite Myrna Loy-ansikt&#187;. Siste person i fellesskapet er den unge kriminalforfatteren Karsten J&#230;rn, som tilf&#248;rer betraktningene et okkult og til dels overnaturlig perspektiv.</p>

<p>Bjerke skaper en nifs og fortettet stemning, og etter hvert blir det hele s&#229; uhyggelig at personene i boken b&#248;tter ned pjoltere og konjakker til alle d&#248;gnets tider. Gruppen blir snart invitert til middag hos paret Pahle, som bor like ved. Mens fruen i huset, Lizzie Pahle, er en noe stillferdig og forknytt type, er det den karismatiske og intelligente herr Pahle som dominerer n&#229;r Arne og kompani kommer p&#229; bes&#248;k. Pahle er en norskamerikaner utdannet som teolog i <abbr class="acronym" title="United States of America"><span class="caps">USA</span></abbr>, som har sl&#229;tt seg ned p&#229; Heilandet for &#229; drive kulturhistoriske studier p&#229; folkelig overtro og djevledyrkelse. Vi aner imidlertid at det ligger noe mer bak, slik Pahle selv betegner satanismen: &#171;For s&#229; vidt er det en logisk fortsettelse av min prestelige gjerning; vil man tjene det gode, b&#248;r man f&#248;rst og fremst analysere det onde.&#187; Pahle mottar til stadighet bes&#248;k av den mystiske Rein, en stum fisker med steinansikt som skremmer vettet av hesten til Arne.</p>
</div>
</section>

<section id="det-overnaturlige">
<h3><a aria-hidden="true" class="header-anchor" href="#det-overnaturlige" title="Det overnaturlige"></a>Det overnaturlige<a aria-controls="det-overnaturlige-section" aria-expanded="true" aria-hidden="true" class="collapse-button" data-toggle="collapse" href="#det-overnaturlige-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="det-overnaturlige-section">
<p>Det er noe magisk som skjer n&#229;r de unge urbane menneskene kommer ut av storbyen og f&#229;r kjenne naturen, m&#248;rket og uhyggen p&#229; kroppen. Ettersom persongalleriet omfatter en psykologstudent, Ebba Cappelen-Jensen, &#229;pnes det for et par dr&#248;mmetydninger, som er mer eller mindre obligatorisk i Bjerkes kriminalromaner. Noen endelig l&#248;sning f&#229;r mysteriet likevel ikke; vi blir servert b&#229;de en rasjonell l&#248;sning og en overnaturlig forklaring i slutten av boken. <em>D&#248;de menn g&#229;r i land</em> blir gjerne regnet for &#229; v&#230;re blant de beste norske b&#248;kene i sjangeren.</p>
</div>
</section>
</div>
</section>

<section id="karin-fossum">
<h2><a aria-hidden="true" class="header-anchor" href="#karin-fossum" title="Karin Fossum"></a>Karin Fossum<a aria-controls="karin-fossum-section" aria-expanded="true" aria-hidden="true" class="collapse-button" data-toggle="collapse" href="#karin-fossum-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="karin-fossum-section">
<section>
<figure class="right"><a class="image" href="fossum.jpg" title="View fossum.jpg in full screen"><img alt="" src="fossum.jpg"></a>
</figure>

<p>Karin Fossum ble f&#248;dt 6. november 1954 i Sandefjord. Allerede som barn skrev hun mange brev og dagb&#248;ker. 15 &#229;r gammel begynte hun p&#229; Skjeberg folkeh&#248;yskole i &#216;stvold, hvor hun kom inn i et kreativt milj&#248;. Men det var f&#248;rst etter en omvisning p&#229; Gyldendal at hun bestemte seg for &#229; bli forfatter. P&#229; Gyldendal m&#248;tte hun forfatteren Tor Obrestad, og ble grepet av hvordan han fremf&#248;rte en tekst han leste opp. Teksten var ikke spesielt bra, men han klarte allikevel &#229; kapre publikumets oppmerksomhet.</p>
</section>

<section id="mange-jobber">
<h3><a aria-hidden="true" class="header-anchor" href="#mange-jobber" title="Mange jobber"></a>Mange jobber<a aria-controls="mange-jobber-section" aria-expanded="true" aria-hidden="true" class="collapse-button" data-toggle="collapse" href="#mange-jobber-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="mange-jobber-section">
<p>Fossum har hatt mange jobber, blant annet som kassadame, drosjesj&#229;f&#248;r og hjemmehjelp. Hun har ogs&#229; jobbet p&#229; sykehus, aldershjem og med rehabilitering av narkomane. Det var mens hun jobbet med &#229;ndssvake at hun fikk sin debut med diktsamlingen <em>Kanskje i morgen</em>, som er basert p&#229; opplevelser fra dette arbeidet.</p>

<p>Utgivelsen fikk Tarjei Vesaas debutpris i 1974. Etter det kom hun ut med diktsamlingen <em>Med ansiktet i skyggen</em> i 1978. Fossum bestemte seg deretter for &#229; prioritere familien og sine to barn, Martin og Vilde.</p>

<p>F&#248;rst etter at hun ble skilt begynte Fossum &#229; skrive igjen, og flyttet sammen med barna til Sylling p&#229; g&#229;rden Valstad. Det f&#248;rste produktet av denne nye skrivelysten var novellesamlingen <em>I et annet lys</em> i 1992, og senere <em>S&#248;ylen</em> i 1994.</p>
</div>
</section>

<section id="den-forste-kriminalromanen">
<h3><a aria-hidden="true" class="header-anchor" href="#den-forste-kriminalromanen" title="Den f&#248;rste kriminalromanen"></a>Den f&#248;rste kriminalromanen<a aria-controls="den-forste-kriminalromanen-section" aria-expanded="true" aria-hidden="true" class="collapse-button" data-toggle="collapse" href="#den-forste-kriminalromanen-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="den-forste-kriminalromanen-section">
<p>Fossum hadde enn&#229; ikke skrevet en bok &#8211; alle utgivelsene hennes var tekstsamlinger, men i 1995 ga hun ut kriminalromanen <em>Evas &#248;ye</em>. Det spesielle med <em>Evas &#248;ye</em> var at det helt i begynnelsen ikke var tenkt som en krimbok; den skulle opprinnelig v&#230;re en historie om venninnene Eva og Maja. Men historien fikk etter hvert s&#229; mange innspill av drap og politimenn at hele boken m&#229;tte skrives om til en krimbok, og denne operasjonen var veldig vellykket og boken ble en storsuksess.</p>

<p>Gjennom sin karriere har Fossum i alt hatt 13 utgivelser, med varierende suksess. Av disse har hele 5 verk f&#229;tt en eller to priser. Tarjei Vesaas debutantpris i 1974 for diktsamlingen <em>Kanskje i morgen</em> var den f&#248;rste og viste Fossums evne til &#229; skrive. Senere fikk hun Rivertonprisen og Glassn&#248;kkelen for beste skandinaviske kriminalroman for <em>Se deg ikke tilbake</em> i 1997, og samme &#229;ret fikk hun ogs&#229; Bokhandlerprisen for <em>Den som frykter ulven</em>. I 2000 var det Brageprisen i &#171;&#229;pen klasse&#187; for <em>Elskede Poona</em>, og den siste var <em>Svarte sekunder</em>, som ble k&#229;ret til beste kriminalroman oversatt til svensk av Svenska Deckarakademin i 2002.</p>
</div>
</section>

<section id="filmatiseringer">
<h3><a aria-hidden="true" class="header-anchor" href="#filmatiseringer" title="Filmatiseringer"></a>Filmatiseringer<a aria-controls="filmatiseringer-section" aria-expanded="true" aria-hidden="true" class="collapse-button" data-toggle="collapse" href="#filmatiseringer-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="filmatiseringer-section">
<p>Men priser er ikke det eneste Fossums b&#248;ker har h&#248;stet; mange av b&#248;kene har ogs&#229; blitt filmatisert. Disse er <em>Evas &#248;ye</em> som spillefilm og <em>Se deg ikke tilbake</em> som serie p&#229; <abbr class="acronym" title="Norsk rikskringkasting"><span class="caps">NRK</span></abbr>. <em>Djevelen holder lyset</em> og <em>Elskede Poona</em> er ogs&#229; blitt filmatisert som serier, og en serie basert p&#229; <em>Svarte sekunder</em> er n&#229; under arbeid. <em>Den som frykter ulven</em> er den andre og siste boken som har blitt filmatisert som spillefilm for kino, men denne filmen kommer ikke ut f&#248;r i 2004.</p>

<p>Fossum har hatt stor suksess ogs&#229; utenom Norge og ogs&#229; Skandinavia, for eksempel med <em>Evas &#248;ye</em>, som er oversatt til hele 9 spr&#229;k. <em>Se deg ikke tilbake</em> har ogs&#229; blitt en suksess og er oversatt til 2 spr&#229;k. <em>Den som frykter ulven</em> har blitt oversatt til tysk.</p>

<p>Fossum har en finurlig m&#229;te &#229; komme p&#229; sine utrolige historier: Hun begynner med &#229; bygge opp noen personligheter, og f&#229;r fra dem ideer om hvordan historien skal utarte seg.</p>
</div>
</section>
</div>
</section>

<section id="se-deg-ikke-tilbake">
<h2><a aria-hidden="true" class="header-anchor" href="#se-deg-ikke-tilbake" title="Se deg ikke tilbake"></a><em>Se deg ikke tilbake</em><a aria-controls="se-deg-ikke-tilbake-section" aria-expanded="true" aria-hidden="true" class="collapse-button" data-toggle="collapse" href="#se-deg-ikke-tilbake-section" role="button"></a><a aria-hidden="true" class="collapse-ellipsis" href="#"></a>
</h2>

<div class="collapse in" id="se-deg-ikke-tilbake-section">
<section>
<p><em>Se deg ikke tilbake</em> er den andre i rekken av krimb&#248;ker Karin Fossum har gitt ut. Den ble utgitt i 1996 av Cappelen, kort tid etter hennes f&#248;rste krimbok <em>Evas &#248;ye</em>. P&#229; grunn av sin popularitet har boken blitt oversatt til to spr&#229;k, finsk og tysk.</p>

<p>Ettersom boken er en krimbok handler den naturlig nok om et drap, men det er ikke der historien begynner. Innledningsvis forsvinner den seks &#229;r gamle Ragnhild, men kommer senere helskinnet hjem.</p>

<p>Det hele endrer seg drastisk etter funnet av en femten &#229;r gammel jente ved navn Annie Holland, og to politibetjenter som heter Sejer og Skarre tar saken. P&#229; grunn av manglende bevis p&#229; &#229;stedet starter de en omfattende etterforskning av saken, som f&#248;rer dem til mange interessante og ikke minst merkelige mennesker.</p>

<p>Mange hadde muligheten til utf&#248;re drapet, men ingen har noe bestemt motiv. Annie var en glad jente i nabolaget som alle kjente og hadde et godt forhold til; det ser i hvert fall slik ut.</p>

<p>Vi f&#248;lger Sejer og Skarre gjennom hele etterforskningen og ser hvordan de opparbeider en stor mengde informasjon om Annie og menneskene rundt henne. En person som stikker seg spesielt ut er guttevennen til Annie, Halvor Muntz. Sejer og Skarre finner nemlig bevis mot Halvor i form av sekken Annie hadde p&#229; seg da hun dro hjemmefra drapskvelden. Halvor blir varetektsfengslet, men senere l&#248;slatt da en fingeravtrykkspr&#248;ve frikjenner ham.</p>
</section>

<section id="blindspor">
<h3><a aria-hidden="true" class="header-anchor" href="#blindspor" title="Blindspor"></a>Blindspor<a aria-controls="blindspor-section" aria-expanded="true" aria-hidden="true" class="collapse-button" data-toggle="collapse" href="#blindspor-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="blindspor-section">
<p>Gjennom historien f&#248;lger Sejer og Skarre mange blindspor; uten klare mistenkte er saken vanskelig &#229; avslutte. Boken er bygget opp p&#229; en ganske enkel m&#229;te &#8211; i mesteparten av boken f&#248;lger vi Sejer som har hovedansvaret i etterforskningen av drapet p&#229; Annie, som er hovedhandlingen i boka. Men vi f&#248;lger stadig andre personer som har noe med den omliggende handlingen &#229; gj&#248;re, for eksempel Halvor, kj&#230;resten til Annie. Ogs&#229; Skarre, Sejers yngre partner, f&#248;lger vi n&#229;r Sejer og Skarre deler seg for &#229; ta for seg hver sin ledetr&#229;d.</p>

<p>Bokens handling utspiller seg i en liten bygd i bunnen av en dal, innerst i en fjord, ved foten av et fjell. Det er et typisk sm&#229;sted med lite folk &#8211; alle kjenner alle &#8211; og det er vanskelig &#229; ha noe privatliv. Det er ikke mye kriminalitet i den lille bygda, men narkotika har kommet inn i milj&#248;et her ogs&#229;, selv om det ikke spiller en viktig rolle i denne boka.</p>
</div>
</section>

<section id="et-innflokt-persongalleri">
<h3><a aria-hidden="true" class="header-anchor" href="#et-innflokt-persongalleri" title="Et innfl&#248;kt persongalleri"></a>Et innfl&#248;kt persongalleri<a aria-controls="et-innflokt-persongalleri-section" aria-expanded="true" aria-hidden="true" class="collapse-button" data-toggle="collapse" href="#et-innflokt-persongalleri-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="et-innflokt-persongalleri-section">
<p>Annie Holland er den personen i boken som er vanskeligst &#229; beskrive, siden man ikke m&#248;ter henne levende i historien. Allikevel f&#229;r man et godt inntrykk av hvordan Annie var. Hun var ei glad jente, velbygd og trente ofte, og var ogs&#229; veldig likt i nabolaget siden hun ofte passet sm&#229;ungene i gata, noe hun likte veldig.</p>

<p>Annie forandrer seg ikke gjennom historien, men i historien f&#248;r handlingen utspiller seg f&#229;r vi vite om en hendelse som forandrer Annie resten av tiden hun levde. Eskil Johnas, en gutt i nabolaget som Annie passet, d&#248;de &#229;tte m&#229;neder f&#248;r Annie, noe som har f&#229;tt stor innvirkning p&#229; livet hennes. Annie blir mer innesluttet etter d&#248;dsfallet av ungen, fra &#229; v&#230;re ei glad utadvent jente som snakket med og kjente alle til innadvent og hemmelig.</p>

<p>Hovedpersonen i fortellingen er Konrad Sejer, som skildres som en gr&#229;, h&#248;y eldre mann. Sejer er en veteran innen politiet, noe som kommer fram n&#229;r han snakker med de forskjellige personene i boka. Han kan sitt yrke, og det fyller det meste av livet hans. Men han har ogs&#229; et liv utenom jobben. Dette p&#229;virker ham ogs&#229; n&#229;r han vurderer folk og hvordan han tenker, s&#230;rlig har familien hans og bikkja Hollberg stor innvirkning. Konas d&#248;dsfall er noe som dukker opp flere ganger i historien, og har p&#229;virket Sejers liv i stor grad.</p>

<p>Jacob Skarre er det yngre motstykket til Sejer. Han er en mer utadvent ung person, ny p&#229; jobben og vet ikke helt hva han har i vente. Skarre forandrer seg gradvis gjennom historien fra en nykomling til en erfaren etterforsker.</p>

<p>Kj&#230;resten til Annie, Halvor Muntz, er kanskje den personen vi f&#229;r vite minst om i forhold til hvor mye av handlingen han er med i. Halvor er en typisk stille, spinkel gutt som liker &#229; sitte inne p&#229; rommet sitt og leve i sin egen verden. Grunnen til at Halvor er slik han er, kommer av opplevelsene han hadde n&#229;r han var ung: Moren gjorde ikke mye, og faren drakk og mishandlet barna og kona.</p>
</div>
</section>

<section id="fortellermate">
<h3><a aria-hidden="true" class="header-anchor" href="#fortellermate" title="Fortellerm&#229;te"></a>Fortellerm&#229;te<a aria-controls="fortellermate-section" aria-expanded="true" aria-hidden="true" class="collapse-button" data-toggle="collapse" href="#fortellermate-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="fortellermate-section">
<p>Romanen fortelles fra et objektivt synspunkt &#8211; det er ingen spesiell person som forteller historien &#8211; men handlingen kommer fram av milj&#248;skildringer, personsskildringer og dialoger mellom folk. Karin Fossum har en helt egen evne til &#229; legge blindspor; man kan ha en anelse om hvem forbryteren er, men en side senere vet man egentlig ikke hvem det er.</p>

<p>Det f&#248;rstebetjent Konrad Sejer og hans nye partner Jacob Skarre pr&#248;ver &#229; kartlegge, er den nylig d&#248;de piken Annie Holland sitt liv. Annie, bare femten &#229;r gammel, ble funnet drept ved et lite tjern rett ved en bygd, og mistenkte og bevis er det lite av. Sejer og Skarre blir n&#248;dt til &#229; f&#248;lge de f&#229; ledetr&#229;dene de har, noe som inneb&#230;rer &#229; snakke med alle som i det hele tatt hadde noe med Annie &#229; gj&#248;re.</p>

<p>Under denne lange etterforskningen, som ikke ser ut til &#229; ha noen ende, finner de to politibetjentene ut mye om jentas liv. Hun var ei glad jente med mye livsglede. Men noe forandret dette: &#197;tte m&#229;neder f&#248;r hennes d&#248;d skjedde det noe som forandret Annie som person, og n&#229;r denne hendelsen avdekkes finner man ogs&#229; fram til en mulig drapsmann.</p>

<p>Denne romanen er til tider utrolig spennende, men med passende avbrekk for &#229; tenke over all informasjonen. En historie som hele tiden klarer &#229; overraske.</p>
</div>
</section>
</div>
</section>

<section id="konklusjon">
<h2><a aria-hidden="true" class="header-anchor" href="#konklusjon" title="Konklusjon"></a>Konklusjon<a aria-controls="konklusjon-section" aria-expanded="true" aria-hidden="true" class="collapse-button" data-toggle="collapse" href="#konklusjon-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="konklusjon-section">
<section>
<p>Vi har i dette s&#230;remnet satt s&#248;kelys p&#229; persongalleriets sammensetning i norsk kriminallitteratur, og utpekt hovedpersonene i tre sentrale kriminalromaner: <em>Jernvognen</em> av Sven Elvestad (Stein Riverton), <em>D&#248;de menn g&#229;r i land</em> av Andr&#233; Bjerke (Bernhard Borge) og <em>Se deg ikke tilbake</em> av Karin Fossum. Disse utgivelsene er jevnt fordelt over de siste 100 &#229;rene, og er et greit utgangspunkt for analysering av forandringer i kriminallitteraturen. F&#248;rst m&#229; vi finne ut hvorfor personene vi har utpekt i bokanalysene er blitt som de er blitt. Deretter kan vi, ved &#229; sammenligne skikkelser fra forskjellige romaner, sette fingeren p&#229; hva som skiller persongalleriene i de respektive b&#248;kene. Dersom forandringene innen dette feltet dessuten kan settes i en bestemt sammenheng, kan vi ogs&#229; definere en klar <em>utvikling</em> i norsk kriminallitteratur.</p>

<p>Vi har i bokanalysene fors&#248;kt &#229; ikke r&#248;pe for mye av handlingen i romanene, fordi vi mener dette er un&#248;dvendig for &#229; karakterisere hovedpersonene p&#229; en generell basis. Det sentrale i analysene er skikkelsene i b&#248;kene og deres relasjoner med hverandre, dernest tid og milj&#248;. Vi tar forbehold om at det er vanskelig &#229; f&#229; et representativt inntrykk av utviklingen i norsk kriminallitteratur ut fra tre vilk&#229;rlig valgte romaner, og at betraktningene som gj&#248;res i dette s&#230;remnet derfor kan v&#230;re upresise.</p>
</section>

<section id="oppbyggingen-av-et-persongalleri">
<h3><a aria-hidden="true" class="header-anchor" href="#oppbyggingen-av-et-persongalleri" title="Oppbyggingen av et persongalleri"></a>Oppbyggingen av et persongalleri<a aria-controls="oppbyggingen-av-et-persongalleri-section" aria-expanded="true" aria-hidden="true" class="collapse-button" data-toggle="collapse" href="#oppbyggingen-av-et-persongalleri-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="oppbyggingen-av-et-persongalleri-section">
<p>N&#229;r en kriminalforfatter setter sammen et persongalleri, tror vi dette alltid vil gj&#248;res med et snev av <em>vilk&#229;rlighet</em>. Handlingen i kriminalromanen er ofte intrikat og gir inntrykk av v&#230;re n&#248;ye planlagt, men for at fortellingen skal v&#230;re troverdig m&#229; utvalget romanfigurer v&#230;re <em>naturlig</em> &#8211; og dermed favne om alle de persontypene som innvirker p&#229; eller er karakteristiske for det milj&#248;et handlingen utspiller seg i. Vilk&#229;rligheten tjener ogs&#229; et annet form&#229;l, nemlig at romanen ikke blir forutsigbar fordi sentrale skikkelser som den skyldige, medvirkende eller ofre stikker seg u&#248;nsket ut, for eksempel fordi de ikke glir like naturlig inn i milj&#248;et som deres beskjeftigelser og personlighet skulle tilsi. Fokus kan ogs&#229; forstyrres dersom den kontrasten sentrale figurer er tenkt &#229; st&#229; i til de andre i romanen, utjevnes av et urealistisk og brokete persongalleri.</p>

<p>N&#229;r persongallerier settes sammen p&#229; denne m&#229;ten, kan det v&#230;re vanskelig &#229; sette fingeren p&#229; et bestemt trekk som g&#229;r igjen og eventuelt forandrer seg i mange kriminalromaner. Forfatteren kan likevel &#248;nske &#229; komme inn p&#229; enkelte samfunnsforhold eller belyse bestemte milj&#248;er, og dette vil ha innvirkning p&#229; hva slags romanfigurer vi blir kjent med i fortellingen.</p>
</div>
</section>

<section id="tid-og-miljo-2">
<h3><a aria-hidden="true" class="header-anchor" href="#tid-og-miljo-2" title="Tid og milj&#248;"></a>Tid og milj&#248;<a aria-controls="tid-og-miljo-2-section" aria-expanded="true" aria-hidden="true" class="collapse-button" data-toggle="collapse" href="#tid-og-miljo-2-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="tid-og-miljo-2-section">
<p>En annen ting som har betydning for romanfigurene og deres relasjoner seg imellom, er hvilken tidsepoke forfatteren velger &#229; la handlingen utspille seg i. I samtlige b&#248;ker vi har tatt for oss er denne satt til forfatterens egen samtid. Dette f&#248;rer til at <em>romanfigurene f&#248;lger samfunnets utvikling</em>, fordi forfatterne p&#229;virkes av sin egen samtid.</p>

<p>N&#229;r litteraturen gjenspeiler samtiden p&#229; denne m&#229;ten, er det ogs&#229; lettere for leserne &#229; oppn&#229; en st&#248;rre fortrolighet til skikkelsene i romanene. Man vil kanskje kjenne seg igjen i enkelte av romanfigurene, eller se likheter mellom dem og personer man har truffet i det virkelige liv. En slik familiarisering med hovedpersonene vil ogs&#229; gj&#248;re det vanskeligere for leseren &#229; <em>mistenke</em> dem. Denne effekten vil selvsagt v&#230;re sterkere i nyere b&#248;ker som Karin Fossums <em>Se deg ikke tilbake</em>, mens eldre utgivelser som <em>Jernvognen</em> av Sven Elvestad kan v&#230;re mer gjennomskuelige for dagens lesere.</p>

<p>Forfatteren kan ogs&#229; ha et dypereliggende motiv med &#229; velge personer fra sin egen samtid. Dersom personene i kriminalromanene ligner personene som leser dem, er avstanden mellom &#171;vanlige mennesker&#187; og dem vi definerer som &#171;kaldblodige mordere&#187; kanskje ikke s&#229; stor likevel.</p>
</div>
</section>

<section id="konklusjon-2">
<h3><a aria-hidden="true" class="header-anchor" href="#konklusjon-2" title="Konklusjon"></a>Konklusjon<a aria-controls="konklusjon-2-section" aria-expanded="true" aria-hidden="true" class="collapse-button" data-toggle="collapse" href="#konklusjon-2-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="konklusjon-2-section">
<p>Konklusjonen p&#229; dette s&#230;remnet m&#229; bli at det er vanskelig &#229; fastsl&#229; noen bestemt utvikling av hovedpersonene i norsk kriminallitteratur, utenom den som f&#248;lger av samfunnets innflytelse. Det er derimot ingen tvil om at krim har blitt stadig mer popul&#230;rt med &#229;rene, noe som gjenspeiles i den ekspanderende mengden norsk og internasjonal litteratur innen denne sjangeren. Tendensen g&#229;r nok i &#229; skape romanfigurer som vi kjenner oss igjen i, som vi har problemer med &#229; mistenke, og som &#8211; avhengig av tidsepoken handlingen utspiller seg i &#8211; gjenspeiler forfatterens egen samtid.</p>
</div>
</section>
</div>
</section>

<section id="kilder-3">
<h2><a aria-hidden="true" class="header-anchor" href="#kilder-3" title="Kilder"></a>Kilder<a aria-controls="kilder-3-section" aria-expanded="true" aria-hidden="true" class="collapse-button" data-toggle="collapse" href="#kilder-3-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="kilder-3-section">
<section>
<p>Her f&#248;lger en oversikt over kilder vi har brukt under utarbeidelsen av s&#230;remnet. I hovedsak er det opplysninger om forfatterne vi har hentet annenstedsfra, mens beskrivelsen av kriminallitteratur, analysene og konklusjonen er skrevet etter eget hode. Internettsider er forsynt med nedlastingsdato.</p>
</section>

<section id="primaerkilder">
<h3><a aria-hidden="true" class="header-anchor" href="#primaerkilder" title="Prim&#230;rkilder"></a>Prim&#230;rkilder<a aria-controls="primaerkilder-section" aria-expanded="true" aria-hidden="true" class="collapse-button" data-toggle="collapse" href="#primaerkilder-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="primaerkilder-section">
<ul class="collapse in">
<li id="sven-elvestad-jernvognen-gyldendal-1996-item"><a aria-controls="sven-elvestad-jernvognen-gyldendal-1996-item-section" aria-expanded="true" aria-hidden="true" class="collapse-button" data-toggle="collapse" href="#sven-elvestad-jernvognen-gyldendal-1996-item-section" role="button"></a>Sven Elvestad: <em>Jernvognen</em>. Gyldendal, 1996.<span class="collapse in" id="sven-elvestad-jernvognen-gyldendal-1996-item-section"></span> <a aria-hidden="true" class="collapse-ellipsis" href="#"></a></li>

<li id="andre-bjerke-dode-menn-gar-i-land-aschehoug-2002-item"><a aria-controls="andre-bjerke-dode-menn-gar-i-land-aschehoug-2002-item-section" aria-expanded="true" aria-hidden="true" class="collapse-button" data-toggle="collapse" href="#andre-bjerke-dode-menn-gar-i-land-aschehoug-2002-item-section" role="button"></a>Andr&#233; Bjerke: <em>D&#248;de menn g&#229;r i land</em>. Aschehoug, 2002.<span class="collapse in" id="andre-bjerke-dode-menn-gar-i-land-aschehoug-2002-item-section"></span> <a aria-hidden="true" class="collapse-ellipsis" href="#"></a></li>

<li id="karin-fossum-se-deg-ikke-tilbake-cappelen-1996-item"><a aria-controls="karin-fossum-se-deg-ikke-tilbake-cappelen-1996-item-section" aria-expanded="true" aria-hidden="true" class="collapse-button" data-toggle="collapse" href="#karin-fossum-se-deg-ikke-tilbake-cappelen-1996-item-section" role="button"></a>Karin Fossum: <em>Se deg ikke tilbake</em>. Cappelen, 1996.<span class="collapse in" id="karin-fossum-se-deg-ikke-tilbake-cappelen-1996-item-section"></span> <a aria-hidden="true" class="collapse-ellipsis" href="#"></a></li>
</ul>
</div>
</section>

<section id="sekundaerkilder">
<h3><a aria-hidden="true" class="header-anchor" href="#sekundaerkilder" title="Sekund&#230;rkilder"></a>Sekund&#230;rkilder<a aria-controls="sekundaerkilder-section" aria-expanded="true" aria-hidden="true" class="collapse-button" data-toggle="collapse" href="#sekundaerkilder-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="sekundaerkilder-section">
<ul class="collapse in">
<li id="norges-litteraturhistorie-cappelen-1998-item"><a aria-controls="norges-litteraturhistorie-cappelen-1998-item-section" aria-expanded="true" aria-hidden="true" class="collapse-button" data-toggle="collapse" href="#norges-litteraturhistorie-cappelen-1998-item-section" role="button"></a><em>Norges litteraturhistorie</em>. Cappelen, 1998.<span class="collapse in" id="norges-litteraturhistorie-cappelen-1998-item-section"></span> <a aria-hidden="true" class="collapse-ellipsis" href="#"></a></li>

<li id="aschehoug-og-gyldendals-store-ettbinds-leksikon-sic-aschehoug-og-gyldendal-1994-item"><a aria-controls="aschehoug-og-gyldendals-store-ettbinds-leksikon-sic-aschehoug-og-gyldendal-1994-item-section" aria-expanded="true" aria-hidden="true" class="collapse-button" data-toggle="collapse" href="#aschehoug-og-gyldendals-store-ettbinds-leksikon-sic-aschehoug-og-gyldendal-1994-item-section" role="button"></a><em>Aschehoug og Gyldendals <span class="caps">STORE</span> <span class="caps">ETTBINDS</span> leksikon</em> (<em>sic</em>). Aschehoug og Gyldendal, 1994.<span class="collapse in" id="aschehoug-og-gyldendals-store-ettbinds-leksikon-sic-aschehoug-og-gyldendal-1994-item-section"></span> <a aria-hidden="true" class="collapse-ellipsis" href="#"></a></li>

<li id="httphomehaldennetha-karenhaldenelvestadhtml-18-juni-2003-item"><a aria-controls="httphomehaldennetha-karenhaldenelvestadhtml-18-juni-2003-item-section" aria-expanded="true" aria-hidden="true" class="collapse-button" data-toggle="collapse" href="#httphomehaldennetha-karenhaldenelvestadhtml-18-juni-2003-item-section" role="button"></a><a class="url" href="http://home.halden.net/ha-karen/halden/elvestad.html" target="_blank" title="Open home.halden.net in a new window">http://home.halden.net/ha-karen/halden/elvestad.html</a>. 18. juni 2003.<span class="collapse in" id="httphomehaldennetha-karenhaldenelvestadhtml-18-juni-2003-item-section"></span> <a aria-hidden="true" class="collapse-ellipsis" href="#"></a></li>

<li id="httpwwwhadsel-onlinenomagasinaspn198-17-juni-2003-item"><a aria-controls="httpwwwhadsel-onlinenomagasinaspn198-17-juni-2003-item-section" aria-expanded="true" aria-hidden="true" class="collapse-button" data-toggle="collapse" href="#httpwwwhadsel-onlinenomagasinaspn198-17-juni-2003-item-section" role="button"></a><a class="url" href="http://www.hadsel-online.no/magasin.asp?N=198" target="_blank" title="Open hadsel-online.no in a new window">http://www.hadsel-online.no/magasin.asp?N=198</a>. 17. juni 2003.<span class="collapse in" id="httpwwwhadsel-onlinenomagasinaspn198-17-juni-2003-item-section"></span> <a aria-hidden="true" class="collapse-ellipsis" href="#"></a></li>

<li id="httpwwwfagerborgvgsnobiblioteklyrikerneandrehtml-26-september-2003-item"><a aria-controls="httpwwwfagerborgvgsnobiblioteklyrikerneandrehtml-26-september-2003-item-section" aria-expanded="true" aria-hidden="true" class="collapse-button" data-toggle="collapse" href="#httpwwwfagerborgvgsnobiblioteklyrikerneandrehtml-26-september-2003-item-section" role="button"></a><a class="url" href="http://www.fagerborg.vgs.no/bibliotek/lyrikerne/andre.html" target="_blank" title="Open fagerborg.vgs.no in a new window">http://www.fagerborg.vgs.no/bibliotek/lyrikerne/andre.html</a>. 26. september 2003.<span class="collapse in" id="httpwwwfagerborgvgsnobiblioteklyrikerneandrehtml-26-september-2003-item-section"></span> <a aria-hidden="true" class="collapse-ellipsis" href="#"></a></li>

<li id="httphomenonetforfattefossumfossumhtml-19-september-2003-item"><a aria-controls="httphomenonetforfattefossumfossumhtml-19-september-2003-item-section" aria-expanded="true" aria-hidden="true" class="collapse-button" data-toggle="collapse" href="#httphomenonetforfattefossumfossumhtml-19-september-2003-item-section" role="button"></a><a class="url" href="http://home.no.net/forfatte/fossum/fossum.html" target="_blank" title="Open home.no.net in a new window">http://home.no.net/forfatte/fossum/fossum.html</a>. 19. september 2003.<span class="collapse in" id="httphomenonetforfattefossumfossumhtml-19-september-2003-item-section"></span> <a aria-hidden="true" class="collapse-ellipsis" href="#"></a></li>
</ul>
</div>
</section>
</div>
</section>
</section>
</article>
</body>
</html>
