<!DOCTYPE html>
<html lang="no" prefix="og: http://ogp.me/ns#">
<head>
<title>Delbr&#248;ksoppspaltning</title>
<meta content="text/html; charset=utf-8" http-equiv="Content-Type">
<meta content="no-referrer" name="referrer">
<meta content="noindex" name="robots">
<meta content="Vegard &#216;ye" name="author">
<meta content="2007-10-07" name="date">
<meta content="2d1ee4b29938e7dfbfacfbfceb56d5b3" name="md5">
<meta content="text/css" http-equiv="Content-Style-Type">
<meta content="width=device-width, initial-scale=1" name="viewport">
<meta content="Delbr&#248;ksoppspaltning" name="DC.Title">
<meta content="Vegard &#216;ye" name="DC.Creator">
<meta content="2007-10-07" name="DC.Date">
<meta content="no" name="DC.Language">
<meta content="text/html" name="DC.Format">
<meta content="Delbr&#248;ksoppspaltning" property="og:title">
<meta content="no" name="og:locale">
<meta content="article" property="og:type">
<meta content="https://epsil.github.io/blog/2007/10/07/" property="og:url">
<meta content="Vegards blogg" property="og:site_name">
<meta content="summary" name="twitter:card">
<meta content="@github" name="twitter:site">
<meta content="Delbr&#248;ksoppspaltning" name="twitter:title">
<link href="../../../../favicon.ico" rel="icon" type="image/x-icon">
<link href="../../../../apple-touch-icon.png" rel="apple-touch-icon">
<link href="../../../../_assets/css/wiki.css" rel="stylesheet">
<link href="index.md" rel="alternate" title="Markdown" type="text/markdown">
<script type="text/x-mathjax-config">
MathJax.Hub.Config({
  "HTML-CSS": {
    preferredFont: "STIX"
  },
  TeX: {
    equationNumbers: {
      autoNumber: "all"
    }
  }
})
</script>
<script async="" src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML" type="text/javascript">
</script>
<script src="../../../../_assets/js/wiki.js">
</script>
</head>
<body>
<nav class="navbar navbar-default navbar-fixed-top">
<div class="container-fluid topbar">
<ul class="nav nav-pills navbar-left">
<li role="presentation"><a href="../../../../" title="G&#229; hjem"><i class="fa fa-home"></i></a>
</li>
</ul>

<ul class="nav nav-pills navbar-right">
<li role="presentation"><a href="../../../../tmp/clipboard/" target="_blank" title="Kopier til Markdown"><span class="clipboard-logo"></span></a>
</li>

<li role="presentation"><a href="https://github.com/epsil/epsil.github.io/blob/master/blog/2007/10/07/index.md" target="_blank" title="Vis p&#229; GitHub"><i class="fa fa-github"></i></a>
</li>

<li role="presentation"><a href="https://github.com/epsil/epsil.github.io/edit/master/blog/2007/10/07/index.md" target="_blank" title="Rediger p&#229; GitHub"><i class="fa fa-edit"></i></a>
</li>

<li role="presentation"><a href="https://github.com/epsil/epsil.github.io/raw/master/blog/2007/10/07/index.md" target="_blank" title="Vis Markdown-kilde" type="text/plain"><span class="markdown-mark"></span></a>
</li>

<li role="presentation"><a data-toggle="collapse" href="#toc" id="toc-button" title="Innhold"><i class="fa fa-list"></i></a>
</li>
</ul>

<form action="https://www.google.com/search" class="navbar-form" method="get" target="_blank">
<div class="form-group" style="display: inline;">
<div class="input-group" style="display: table;"><span class="input-group-addon" style="width: 1%;"><span class="glyphicon glyphicon-search"></span></span> <input accesskey="." autocomplete="off" class="form-control" name="q" title="S&#248;k" type="text"></div>
</div>
</form>
</div>

<div id="toc-placeholder">
</div>
</nav>

<article class="h-entry" id="main">
<header>
<h1 class="p-name"><a class="u-uid u-url" href="https://epsil.github.io/blog/2007/10/07/" rel="bookmark" target="_blank" title="Permalink">Delbr&#248;ksoppspaltning</a>
</h1>

<p class="author"><a class="p-author h-card" href="https://epsil.github.io/" target="_blank" title="Open epsil.github.io in a new window">Vegard &#216;ye</a> &#8226; <time class="dt-published" datetime="2007-10-07">2007-10-07</time></p>
</header>

<section class="e-content sidenotes">
<section>
<p>Ved delbr&#248;ksoppspaltning faktoriseres <em>nevneren</em> i br&#248;ken som vi &#248;nsker &#229; spalte opp. Hver faktor gir s&#229; en delbr&#248;k med en eller flere ukjente verdier i <em>telleren</em>. De ukjente verdiene finnes s&#229; ved &#229; sette det nye delbr&#248;ksuttrykket, alts&#229; summen av alle delbr&#248;kene, lik det opprinnelige.</p>

<p><strong>Eksempel 1:</strong> Dersom vi &#248;nsker &#229; utf&#248;re delbr&#248;ksoppspaltning av uttrykket \((6x + 8)/(x^2 + 3x + 2)\), faktoriserer vi f&#248;rst nevneren og f&#229;r \(x^2 + 3x + 2 = (x + 1)(x + 2)\). Her har vi to <strong>line&#230;re faktorer</strong>, <abbr title="det vil si">dvs.</abbr> faktorer p&#229; formen \(ax + b\), og prinsippet vi da skal f&#248;lge er dette: <strong>En line&#230;r faktor \(ax + b\) gir en delbr&#248;k p&#229; formen \(A/(ax + b)\), der \(A\) er en ukjent konstant.</strong> Nevnerfaktoren \(x + 1\) gir alts&#229; delbr&#248;ken \(A/(x + 1)\), mens nevnerfaktoren \(x + 2\) gir delbr&#248;ken \(B/(x + 2)\). N&#229; gjenst&#229;r det &#229; sette summen av disse delbr&#248;kene lik det opprinnelige uttrykket for &#229; finne \(A\) og \(B\): \((6x + 8)/(x^2 + 3x + 2) = (6x + 8)/((x + 1)(x + 2)) = A/(x + 1) + B/(x + 2)\), som ganges p&#229; begge sider med \((x + 1)\) og \((x + 2)\) slik at vi f&#229;r \(6x + 8 = A(x + 2) + B(x + 1)\). Dette uttrykket kan omformes til \(6x + 8 = (A + B)x + 2A + B\), slik at vi kan finne \(A\) og \(B\) ved &#229; betrakte <em>koeffisientene</em>: Koeffisienten til \(x\) p&#229; venstresiden, \(6\), m&#229; v&#230;re lik koeffisienten til \(x\) p&#229; h&#248;yresiden, \((A + B)\), slik at vi har \(6 = A + B\). Tilsvarende har vi at \(8 = 2A + B\). Dette ligningssettet kan l&#248;ses ved bruk av innsettingsmetoden, <abbr title="det vil si">dvs.</abbr> &#229; ordne den ene ligningen for en av de ukjente st&#248;rrelsene og sette dette uttrykket inn i den andre ligningen: \(B = 6 &#8211; A\), og da er \(8 = 2A + 6 &#8211; A\), som kan ordnes slik at vi f&#229;r \(A = 2\). Dermed er \(B = 6 &#8211; 2 = 4\), og det endelige svaret blir \((6x + 8)/(x^2 + 3x + 2) = 2/(x + 1) + 4/(x + 2)\).</p>

<p><strong>Eksempel 2:</strong> Fra uttrykket \((2x + 5)/(x^2 &#8211; 2x + 1)\) f&#229;r vi \((2x + 5)/(x &#8211; 1)^2\) n&#229;r vi faktoriserer nevneren. Her har vi en <strong>gjentatt line&#230;r faktor</strong>, <abbr title="det vil si">dvs.</abbr> en faktor p&#229; formen \((ax + b)^2\), og prinsippet er da dette: <strong>En gjentatt line&#230;r faktor \((ax + b)^2\) gir delbr&#248;kene \(A/(ax + b) + B/(ax + b)^2\), der \(A\) og \(B\) er ukjente konstanter.</strong> Nevnerfaktoren \((x &#8211; 1)^2\) gir alts&#229; delbr&#248;kene \(A/(x &#8211; 1) + B/(x &#8211; 1)^2\). Dette settes lik det opprinnelige uttrykket for &#229; finne \(A\) og \(B\): \((2x + 5)/(x^2 &#8211; 2x + 1) = (2x + 5)/(x &#8211; 1)^2 = A/(x &#8211; 1) + B/(x &#8211; 1)^2\), som ganges p&#229; begge sider med \((x &#8211; 1)^2\) slik at vi f&#229;r \(2x + 5 = A(x &#8211; 1) + B = Ax &#8211; A + B\). Ved &#229; betrakte koeffisientene har vi at \(A = 2\) og \(B = 5 + A = 5 + 2 = 7\). Det endelige svaret blir \((2x + 5)/(x^2 &#8211; 2x + 1) = 2/(x &#8211; 1) + 7/(x &#8211; 1)^2\).</p>

<p>La oss <em>sjekke</em> om det ovenst&#229;ende svaret stemmer for &#229; f&#229; et litt bedre grep om hvordan delbr&#248;koppspaltning med gjentatte line&#230;re faktorer &#171;fungerer&#187;. Dersom vi utvider den f&#248;rste br&#248;ken (<abbr title="det vil si">dvs.</abbr> ganger teller og nevner) med \((x &#8211; 1)^2\) og den andre br&#248;ken med \((x &#8211; 1)\), f&#229;r vi \(2(x &#8211; 1)^2/((x &#8211; 1)(x &#8211; 1)^2) + 7(x &#8211; 1)/((x &#8211; 1)(x &#8211; 1)^2)\), som kan settes p&#229; felles br&#248;kstrek slik at vi f&#229;r \((2(x &#8211; 1)^2 + 7(x &#8211; 1))/((x &#8211; 1)(x &#8211; 1)^2)\). Her kan telleren faktoriseres ved &#229; trekke ut faktoren \((x &#8211; 1)\), og vi f&#229;r \(((x &#8211; 1)(2(x &#8211; 1) + 7))/((x &#8211; 1)(x &#8211; 1)^2)\), som kan forenkles til \((2(x &#8211; 1) + 7)/(x &#8211; 1)^2\). Og dette er lik \((2x + 5)/(x &#8211; 1)^2\), som igjen er lik utgangspunktet, \((2x + 5)/(x^2 &#8211; 2x + 1)\).</p>

<p><strong>Eksempel 3:</strong> Fra uttrykket \((3x^2 + 11x + 14)/(x^3 + 2x^2 &#8211; 11x &#8211; 52)\) f&#229;r vi \((3x^2 + 11x + 14)/((x &#8211; 4)(x^2 &#8211; 6x + 13))\) n&#229;r vi faktoriserer nevneren, der \(x^2 &#8211; 6x + 13\) <em>ikke</em> lar seg faktorisere videre (den relaterte andregradsligningen har ingen reelle l&#248;sninger). Her har vi i tillegg til en line&#230;r faktor en <strong>kvadratisk faktor</strong>, <abbr title="det vil si">dvs.</abbr> en faktor p&#229; formen \(ax^2 + bx + c\), og prinsippet er da dette: <strong>En kvadratisk faktor \(ax^2 + bx + c\) gir en delbr&#248;k p&#229; formen \((Ax + B)/(ax^2 + bx + c)\), der \(A\) og \(B\) er ukjente konstanter.</strong> Nevnerfaktorene \(x &#8211; 4 og x^2 &#8211; 6x + 13\) gir alts&#229; delbr&#248;kene \(A/(x &#8211; 4) + (Bx + C)/(x^2 + 6x + 13)\). Dette settes lik det opprinnelige uttrykket for &#229; finne \(A\), \(B\) og \(C\): \((3x^2 + 11x + 14)/(x^3 + 2x^2 &#8211; 11x &#8211; 52) = (3x^2 + 11x + 14)/((x &#8211; 4)(x^2 &#8211; 6x + 13)) = A/(x &#8211; 4) + (Bx + C)/(x^2 + 6x + 13)\), som ganges p&#229; begge sider med \((x &#8211; 4)\) og \((x^2 &#8211; 6x + 13)\) slik at vi f&#229;r \(3x^2 + 11x + 14 = A(x^2 &#8211; 6x + 13) + (Bx + C)(x &#8211; 4)\). Ved &#229; ordne h&#248;yresiden f&#229;s \((A + B)x^2 + (6A &#8211; 4B + C)x + 13A &#8211; 4C\), men i stedet for &#229; betrakte koeffisientene og lage et ligningssett med tre ligninger, setter vi \(x = 4\) inn i ligningen. (Vi kan sette en hvilken som helst \(x\)-verdi inn i ligningen siden det er \(A\), \(B\) og \(C\) vi er interessert i, men vi velger \(x = 4\) fordi faktoren \((x &#8211; 4)\) da blir lik null, og dermed forsvinner hele det siste leddet.) Dermed f&#229;r vi det nye uttrykket \(106 = 53A\), hvorfra det f&#248;lger at \(A = 2\). N&#229; som denne verdien er kjent, blir det mye lettere &#229; finne \(B\) og \(C\): Ved &#229; betrakte koeffisientene til \(x^2\) har vi at \(3 = A + B\), hvorfra det f&#248;lger at \(B = 1\), og ved &#229; betrakte <em>konstantleddet</em> p&#229; begge sider har vi at \(14 = 13A &#8211; 4C\), hvorfra det f&#248;lger at \(C = 3\). Det endelige svaret blir \((3x^2 + 11x + 14)/(x^3 + 2x^2 &#8211; 11x &#8211; 52) = 2/(x &#8211; 4) + (x + 3)/(x^2 + 6x + 13)\).</p>

<p>Merk at alle br&#248;kene over <em>ikke er uekte</em>, <abbr title="det vil si">dvs.</abbr> graden til telleren er alltid mindre enn graden til nevneren. Delbr&#248;ksoppspaltningen til uekte br&#248;ker, <abbr title="det vil si">dvs.</abbr> br&#248;ker hvor graden til telleren er st&#248;rre enn eller lik graden til nevneren, har noen ekstra ledd i tillegg til de som f&#248;lger av nevnerfaktorene. Disse ekstra leddene er p&#229; formen til et polynom av grad \(t &#8211; n\), der \(t\) er graden til telleren og \(n\) er graden til nevneren. Delbr&#248;ksoppspaltningen til uttrykket \((4x^3 + 10x + 4)/(2x^2 + x) = (4x^3 + 10x + 4)/(x(2x + 1))\) blir alts&#229; \(Ax + B + C/x + D/(2x + 1)\), der \(Ax + B\) er et polynom av grad \(1\), noe som f&#248;lger av at telleren er av grad \(3\) og nevneren av grad \(2\).</p>
</section>
</section>
</article>
</body>
</html>
