<!DOCTYPE html>
<html lang="no" prefix="og: http://ogp.me/ns#">
<head>
<title>Hvorfor unng&#229; egendefinerte rullefelt</title>
<meta content="text/html; charset=utf-8" http-equiv="Content-Type">
<meta content="no-referrer" name="referrer">
<meta content="noindex" name="robots">
<meta content="Vegard &#216;ye" name="author">
<meta content="2004-03-02" name="date">
<meta content="8e836881e9bc13f6d51349674f359b36" name="md5">
<meta content="text/css" http-equiv="Content-Style-Type">
<meta content="width=device-width, initial-scale=1" name="viewport">
<meta content="Hvorfor unng&#229; egendefinerte rullefelt" name="DC.Title">
<meta content="Vegard &#216;ye" name="DC.Creator">
<meta content="2004-03-02" name="DC.Date">
<meta content="no" name="DC.Language">
<meta content="text/html" name="DC.Format">
<meta content="Hvorfor unng&#229; egendefinerte rullefelt" property="og:title">
<meta content="no" name="og:locale">
<meta content="article" property="og:type">
<meta content="https://epsil.github.io/blog/2004/03/02/" property="og:url">
<meta content="Vegards blogg" property="og:site_name">
<meta content="summary" name="twitter:card">
<meta content="@github" name="twitter:site">
<meta content="Hvorfor unng&#229; egendefinerte rullefelt" name="twitter:title">
<link href="../../../../favicon.ico" rel="icon" type="image/x-icon">
<link href="../../../../apple-touch-icon.png" rel="apple-touch-icon">
<link href="../../../../_assets/css/wiki.css" rel="stylesheet">
<link href="index.md" rel="alternate" title="Markdown" type="text/markdown">
<script src="../../../../_assets/js/wiki.js">
</script>
</head>
<body>
<nav class="navbar navbar-default navbar-fixed-top">
<div class="container-fluid topbar">
<ul class="nav nav-pills navbar-left">
<li role="presentation"><a href="../../../../" title="G&#229; hjem"><i class="fa fa-home"></i></a>
</li>
</ul>

<ul class="nav nav-pills navbar-right">
<li role="presentation"><a href="../../../../tmp/clipboard/" target="_blank" title="Kopier til Markdown"><span class="clipboard-logo"></span></a>
</li>

<li role="presentation"><a href="https://github.com/epsil/epsil.github.io/blob/master/blog/2004/03/02/index.md" target="_blank" title="Vis p&#229; GitHub"><i class="fa fa-github"></i></a>
</li>

<li role="presentation"><a href="https://github.com/epsil/epsil.github.io/edit/master/blog/2004/03/02/index.md" target="_blank" title="Rediger p&#229; GitHub"><i class="fa fa-edit"></i></a>
</li>

<li role="presentation"><a href="https://github.com/epsil/epsil.github.io/raw/master/blog/2004/03/02/index.md" target="_blank" title="Vis Markdown-kilde" type="text/plain"><span class="markdown-mark"></span></a>
</li>

<li role="presentation"><a data-toggle="collapse" href="#toc" id="toc-button" title="Innhold"><i class="fa fa-list"></i></a>
</li>
</ul>

<form action="https://www.google.com/search" class="navbar-form" method="get" target="_blank">
<div class="form-group" style="display: inline;">
<div class="input-group" style="display: table;"><span class="input-group-addon" style="width: 1%;"><span class="glyphicon glyphicon-search"></span></span> <input accesskey="." autocomplete="off" class="form-control" name="q" title="S&#248;k" type="text"></div>
</div>
</form>
</div>

<div class="collapse" id="toc">
<ul>
<li><a href="#css-og-rullefelt" title="CSS og rullefelt"><abbr class="acronym" title="Cascading Style Sheets"><span class="caps">CSS</span></abbr> og rullefelt</a>
</li>

<li><a href="#microsofts-css-utvidelser" title="Microsofts CSS-utvidelser">Microsofts <abbr class="acronym" title="Cascading Style Sheets"><span class="caps">CSS</span></abbr>-utvidelser</a>
</li>

<li><a href="#rullefelt-hos-forskjellige-brukere" title="Rullefelt hos forskjellige brukere">Rullefelt hos forskjellige brukere</a>
</li>

<li><span class="" id="rulling-innenfor-visningsomradet-2"><a href="#rulling-innenfor-visningsomradet" title="Rulling innenfor visningsomr&#229;det">Rulling innenfor visningsomr&#229;det</a><a aria-controls="rulling-innenfor-visningsomradet-2-section" aria-expanded="true" aria-hidden="true" class="collapse-button" data-toggle="collapse" href="#rulling-innenfor-visningsomradet-2-section" role="button"></a></span>
<ul class="collapse in" id="rulling-innenfor-visningsomradet-2-section">
<li><a href="#store-rullefelt" title="Store rullefelt">Store rullefelt</a>
</li>
</ul>
</li>

<li><a href="#oppfordring" title="Oppfordring">Oppfordring</a>
</li>
</ul>
</div>
</nav>

<article class="h-entry" id="main">
<header>
<h1 class="p-name"><a class="u-uid u-url" href="https://epsil.github.io/blog/2004/03/02/" rel="bookmark" target="_blank" title="Permalink">Hvorfor unng&#229; egendefinerte rullefelt</a>
</h1>

<p class="author"><a class="p-author h-card" href="https://epsil.github.io/" target="_blank" title="Open epsil.github.io in a new window">Vegard &#216;ye</a> &#8226; <time class="dt-published" datetime="2004-03-02">2004-03-02</time></p>
</header>

<section class="e-content sidenotes">
<section>
<p>Mange webdesignere tar skrittet til &#229; endre utseendet p&#229; rullefeltene for &#229; f&#229; disse til &#229; harmonere med nettsidene sine. Denne artikkelen forklarer hvorfor dette ikke er noen god l&#248;sning, og dr&#248;fter deretter generelle problemer med rullefelt p&#229; nettsider.</p>
</section>

<section id="css-og-rullefelt">
<h2><a aria-hidden="true" class="header-anchor" href="#css-og-rullefelt" title="CSS og rullefelt"></a><abbr class="acronym" title="Cascading Style Sheets"><span class="caps">CSS</span></abbr> og rullefelt<a aria-controls="css-og-rullefelt-section" aria-expanded="true" aria-hidden="true" class="collapse-button" data-toggle="collapse" href="#css-og-rullefelt-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="css-og-rullefelt-section">
<p>F&#248;rst litt terminologi: <abbr class="acronym" title="Cascading Style Sheets"><span class="caps">CSS</span></abbr> definerer typografi og utforming innenfor et bestemt visningsomr&#229;de (<abbr title="figur">fig.</abbr> 1), referert til som &#171;the viewport&#187; i spesifikasjonene. Dette omr&#229;det tar vanligvis opp st&#248;rsteparten av nettleservinduet, og st&#248;rrelsen avhenger av hvor mye ledig skjermareal brukeren har til disposisjon (og velger &#229; bruke).</p>

<figure id="fig1" style="width: 413px;"><a class="image" href="fig1.png" title="View fig1.png in full screen"><img alt="Figur 1. Visningsomr&#229;det (markert med r&#248;dt)." src="fig1.png" width="404"></a>
<figcaption>Figur 1. Visningsomr&#229;det (markert med r&#248;dt).</figcaption>
</figure>

<blockquote>
<p><strong>En utbredt misforst&#229;else blant webdesignere er at st&#248;rrelsen p&#229; visningsomr&#229;det tilsvarer skjermoppl&#248;sningen til brukeren, noe som slett ikke trenger &#229; v&#230;re tilfellet. Brukeren kan ha flere vinduer oppe samtidig, eller ha konfigurert nettleseren p&#229; en m&#229;te som begrenser visningsomr&#229;dets omfang i nettleservinduet. Det er alts&#229; meningsl&#248;st &#229; snakke om &#229; utforme nettsider for bestemte skjermoppl&#248;sninger.</strong>
</p>
</blockquote>

<p>N&#229;r en nettside er for h&#248;y eller bred til &#229; f&#229; plass innenfor visningsomr&#229;det, skal nettleseren tilby en mekanisme som lar brukeren bestemme hvilket utsnitt av siden som skal vises &#8211; vanligvis ved hjelp av s&#229;kalt rulling eller &#171;scrolling&#187;.</p>

<blockquote>
<p><strong>Merk at <a href="http://www.w3.org/TR/CSS21/" target="_blank" title="Open w3.org in a new window"><abbr class="acronym" title="Cascading Style Sheets"><span class="caps">CSS</span></abbr> 2.1-spesifikasjonen</a> ikke sier noe om hva slags mekanisme som skal tas i bruk for &#229; rulle p&#229; en gitt plattform. Ved &#229; sette <a href="http://www.w3.org/TR/CSS21/visufx.html#propdef-overflow" target="_blank" title="Open w3.org in a new window"><span class="code"><code class="css" id="overflow">overflow</code></span></a>-egenskapen til verdien <span class="code"><code class="css" id="scroll">scroll</code></span> angir man riktignok rulling, men man har ikke sagt noe konkret om hvordan denne rullingen skal muliggj&#248;res rent praktisk. Rullefelt er her &#233;n mulig styringsmekanisme &#8211; piltaster og musehjul er andre.</strong>
</p>
</blockquote>
</div>
</section>

<section id="microsofts-css-utvidelser">
<h2><a aria-hidden="true" class="header-anchor" href="#microsofts-css-utvidelser" title="Microsofts CSS-utvidelser"></a>Microsofts <abbr class="acronym" title="Cascading Style Sheets"><span class="caps">CSS</span></abbr>-utvidelser<a aria-controls="microsofts-css-utvidelser-section" aria-expanded="true" aria-hidden="true" class="collapse-button" data-toggle="collapse" href="#microsofts-css-utvidelser-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="microsofts-css-utvidelser-section">
<p>Noen webdesignere har problemer med rullefelt fordi de avgrenser hele eller deler av nettsidene deres, uten &#229; n&#248;dvendigvis gli &#171;naturlig&#187; inn i omgivelsene. For &#229; &#248;ke spillerommet deres har Microsoft funnet opp sine egne utvidelser til <abbr class="acronym" title="Cascading Style Sheets"><span class="caps">CSS</span></abbr>, som lar en forandre p&#229; rullefeltenes utseende med utgangspunkt i en begrenset &#171;Windows-mal&#187;. (Det m&#229; nevnes at dette ikke er den <em>eneste</em> m&#229;ten &#229; endre rullefeltenes utseende p&#229; &#8211; man kan ogs&#229; bruke JavaScript, eller lage sine egne rullemekanismer i Flash &#8211; men det er den desidert letteste, og mest utbredte.)</p>

<p>Egenskapene det er snakk om, er disse:</p>

<ul class="collapse in">
<li id="scrollbar-3dlight-color-item"><a aria-controls="scrollbar-3dlight-color-item-section" aria-expanded="true" aria-hidden="true" class="collapse-button" data-toggle="collapse" href="#scrollbar-3dlight-color-item-section" role="button"></a><span class="code"><code class="css" id="scrollbar-3dlight-color">scrollbar-3dlight-color</code></span><span class="collapse in" id="scrollbar-3dlight-color-item-section"></span> <a aria-hidden="true" class="collapse-ellipsis" href="#"></a></li>

<li id="scrollbar-arrow-color-item"><a aria-controls="scrollbar-arrow-color-item-section" aria-expanded="true" aria-hidden="true" class="collapse-button" data-toggle="collapse" href="#scrollbar-arrow-color-item-section" role="button"></a><span class="code"><code class="css" id="scrollbar-arrow-color">scrollbar-arrow-color</code></span><span class="collapse in" id="scrollbar-arrow-color-item-section"></span> <a aria-hidden="true" class="collapse-ellipsis" href="#"></a></li>

<li id="scrollbar-base-color-item"><a aria-controls="scrollbar-base-color-item-section" aria-expanded="true" aria-hidden="true" class="collapse-button" data-toggle="collapse" href="#scrollbar-base-color-item-section" role="button"></a><span class="code"><code class="css" id="scrollbar-base-color">scrollbar-base-color</code></span><span class="collapse in" id="scrollbar-base-color-item-section"></span> <a aria-hidden="true" class="collapse-ellipsis" href="#"></a></li>

<li id="scrollbar-darkshadow-color-item"><a aria-controls="scrollbar-darkshadow-color-item-section" aria-expanded="true" aria-hidden="true" class="collapse-button" data-toggle="collapse" href="#scrollbar-darkshadow-color-item-section" role="button"></a><span class="code"><code class="css" id="scrollbar-darkshadow-color">scrollbar-darkshadow-color</code></span><span class="collapse in" id="scrollbar-darkshadow-color-item-section"></span> <a aria-hidden="true" class="collapse-ellipsis" href="#"></a></li>

<li id="scrollbar-face-color-item"><a aria-controls="scrollbar-face-color-item-section" aria-expanded="true" aria-hidden="true" class="collapse-button" data-toggle="collapse" href="#scrollbar-face-color-item-section" role="button"></a><span class="code"><code class="css" id="scrollbar-face-color">scrollbar-face-color</code></span><span class="collapse in" id="scrollbar-face-color-item-section"></span> <a aria-hidden="true" class="collapse-ellipsis" href="#"></a></li>

<li id="scrollbar-highlight-color-item"><a aria-controls="scrollbar-highlight-color-item-section" aria-expanded="true" aria-hidden="true" class="collapse-button" data-toggle="collapse" href="#scrollbar-highlight-color-item-section" role="button"></a><span class="code"><code class="css" id="scrollbar-highlight-color">scrollbar-highlight-color</code></span><span class="collapse in" id="scrollbar-highlight-color-item-section"></span> <a aria-hidden="true" class="collapse-ellipsis" href="#"></a></li>

<li id="scrollbar-shadow-color-item"><a aria-controls="scrollbar-shadow-color-item-section" aria-expanded="true" aria-hidden="true" class="collapse-button" data-toggle="collapse" href="#scrollbar-shadow-color-item-section" role="button"></a><span class="code"><code class="css" id="scrollbar-shadow-color">scrollbar-shadow-color</code></span><span class="collapse in" id="scrollbar-shadow-color-item-section"></span> <a aria-hidden="true" class="collapse-ellipsis" href="#"></a></li>
</ul>

<p>&#197; bruke disse egenskapene resulterer ikke bare i et brudd p&#229; standardene, men gir deg ironisk nok ogs&#229; <em>mindre</em> kontroll over nettsidens framtreden. Utvidelsene er nemlig bare st&#248;ttet i et f&#229;tall nettlesere, og er i tillegg praktisk talt umulig &#229; implementere p&#229; mange plattformer. Utformer man sidene sine rundt det premisset at rullefeltenes utseende m&#229; f&#248;lge stilen p&#229; siden, er man alts&#229; <em>garantert</em> at designet vil sl&#229; sprekker p&#229; flesteparten av plattformene, der utvidelsene ikke st&#248;ttes!</p>

<figure id="fig2" style="width: 226px;"><a class="image" href="fig2.png" title="View fig2.png in full screen"><img alt="Figur 2. Egendefinerte rullefelt. Lengst til h&#248;yre er standardrullefeltet i Windows XP, som forsvinner n&#229;r rullefeltet p&#229;virkes." src="fig2.png" width="217"></a>
<figcaption>Figur 2. Egendefinerte rullefelt. Lengst til h&#248;yre er standardrullefeltet i Windows <span class="caps">XP</span>, som forsvinner n&#229;r rullefeltet p&#229;virkes.</figcaption>
</figure>

<p>&#197;rsaken til at utvidelsene er vanskelig &#229; implementere, er at de p&#229;virker noe s&#229; <abbr class="acronym" title="operativsystem"><span class="caps">OS</span></abbr>-spesifikt som m&#229;ten rullefeltene tegnes opp p&#229;. F&#248;r Microsoft lanserte et mer grafisk grensesnitt med Windows <abbr class="acronym" title="Experience"><span class="caps">XP</span></abbr>, var det forholdsvis enkle og lett p&#229;virkelige former og figurer som utgjorde bestanddelene (<abbr title="jamf&#248;r">jf.</abbr> <a href="#fig2" title="Figur 2. Egendefinerte rullefelt. Lengst til h&#248;yre er standardrullefeltet i Windows XP, som forsvinner n&#229;r rullefeltet p&#229;virkes."><abbr title="figur">fig.</abbr> 2</a>). B&#229;de p&#229; nyere Linux- og Macintosh-systemer og i Windows <abbr class="acronym" title="Experience"><span class="caps">XP</span></abbr> er imidlertid brukergrensesnittet bygd opp av sm&#229;, forseggjorte grafikkfiler som ikke like lett lar seg forandre p&#229;. Pr&#248;ver man ut <abbr class="acronym" title="Cascading Style Sheets"><span class="caps">CSS</span></abbr>-utvidelsene i Windows <abbr class="acronym" title="Experience"><span class="caps">XP</span></abbr> med standardtemaet valgt, blir faktisk rullefeltet byttet ut med den eldre utgaven fra de tidligere Windows-versjonene, som etter undertegnedes smak ikke er langt p&#229; n&#230;r like behagelig &#229; se p&#229;. Et annet problem er at det ikke n&#248;dvendigvis er rullefelt som brukes for &#229; rulle p&#229; en gitt plattform, noe <abbr class="acronym" title="Cascading Style Sheets"><span class="caps">CSS</span></abbr>-spesifikasjonen som nevnt lar v&#230;re &#229; si noe om.</p>

<p>N&#229; <em>er</em> det mulig &#229; unng&#229; ikke-validerende nettsider ved &#229; benytte seg av s&#229;kalte <a href="http://www.virtuelvis.com/archives/158.html" target="_blank" title="Open virtuelvis.com in a new window">kondisjonelle kommentarer</a> for Internet Explorer, eller bruke en annen metode basert p&#229; JavaScript eller Flash. I de aller fleste tilfeller vil imidlertid egendefinerte rullefelt gj&#248;re nettsiden mer utiltalende eller vanskelig &#229; bruke, fordi b&#229;de brukervennligheten og <em>brukerh&#248;fligheten</em> st&#229;r p&#229; spill.</p>
</div>
</section>

<section id="rullefelt-hos-forskjellige-brukere">
<h2><a aria-hidden="true" class="header-anchor" href="#rullefelt-hos-forskjellige-brukere" title="Rullefelt hos forskjellige brukere"></a>Rullefelt hos forskjellige brukere<a aria-controls="rullefelt-hos-forskjellige-brukere-section" aria-expanded="true" aria-hidden="true" class="collapse-button" data-toggle="collapse" href="#rullefelt-hos-forskjellige-brukere-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="rullefelt-hos-forskjellige-brukere-section">
<figure id="fig3" style="width: 141px;"><a class="image" href="fig3.png" title="View fig3.png in full screen"><img alt="Figur 3. Rullefelt i Windows XP, Linux med GNOME, Linux med KDE og Mac OS X." src="fig3.png" width="132"></a>
<figcaption>Figur 3. Rullefelt i Windows <span class="caps">XP</span>, Linux med <span class="caps">GNOME</span>, Linux med <span class="caps">KDE</span> og Mac <span class="caps">OS</span> X.</figcaption>
</figure>

<p>Er det noe som varierer fra plattform til plattform, s&#229; er det brukergrensesnittets utforming og utseende. Med funksjonalitet som egne fargevalg, temaer og skrivebordsmilj&#248;er, er dette ofte ikke bare forskjellig fra plattform til plattform, men ogs&#229; fra bruker til bruker. Selv hvis vi generaliserer og g&#229;r ut fra at alle som bruker et gitt operativsystem har samme type brukergrensesnitt, medf&#248;rer egendefinerte rullefelt komplikasjoner. Macintosh-brukere ser etter &#171;Macintosh-rullefelt&#187;, Windows-brukere ser etter &#171;Windows-rullefelt&#187;, men ingen finner n&#248;yaktig det de leter etter. En av de virkelig <em>flotte</em> sidene ved dagens operativsystemer er at folk kjenner seg igjen fra program til program.</p>

<p>Det som er viktig &#229; forst&#229; er at brukergrensesnittets utseende i h&#248;yeste grad er en <em>privat</em> aff&#230;re, og at selv overstyring av noe s&#229; grunnleggende som fargene p&#229; skjermelementene kan skape irritasjon eller forvirring hos mange typer brukere:</p>

<ul class="collapse in">
<li id="blinde-og-svaksynte-som-bruker-et-fargeoppsett-med-hoy-kontrast-item"><a aria-controls="blinde-og-svaksynte-som-bruker-et-fargeoppsett-med-hoy-kontrast-item-section" aria-expanded="true" aria-hidden="true" class="collapse-button" data-toggle="collapse" href="#blinde-og-svaksynte-som-bruker-et-fargeoppsett-med-hoy-kontrast-item-section" role="button"></a>Blinde og svaksynte, som bruker et fargeoppsett med h&#248;y kontrast<span class="collapse in" id="blinde-og-svaksynte-som-bruker-et-fargeoppsett-med-hoy-kontrast-item-section"></span> <a aria-hidden="true" class="collapse-ellipsis" href="#"></a></li>

<li id="fargeblinde-som-har-vanskeligheter-med-a-skille-enkelte-farger-item"><a aria-controls="fargeblinde-som-har-vanskeligheter-med-a-skille-enkelte-farger-item-section" aria-expanded="true" aria-hidden="true" class="collapse-button" data-toggle="collapse" href="#fargeblinde-som-har-vanskeligheter-med-a-skille-enkelte-farger-item-section" role="button"></a>Fargeblinde, som har vanskeligheter med &#229; skille enkelte farger<span class="collapse in" id="fargeblinde-som-har-vanskeligheter-med-a-skille-enkelte-farger-item-section"></span> <a aria-hidden="true" class="collapse-ellipsis" href="#"></a></li>

<li id="de-av-oss-som-er-utpregede-estetikere-og-som-bruker-mye-tid-pa-a-velge-farger-etter-egne-preferanser-item"><a aria-controls="de-av-oss-som-er-utpregede-estetikere-og-som-bruker-mye-tid-pa-a-velge-farger-etter-egne-preferanser-item-section" aria-expanded="true" aria-hidden="true" class="collapse-button" data-toggle="collapse" href="#de-av-oss-som-er-utpregede-estetikere-og-som-bruker-mye-tid-pa-a-velge-farger-etter-egne-preferanser-item-section" role="button"></a>De av oss som er utpregede estetikere, og som bruker mye tid p&#229; &#229; velge farger etter egne preferanser<span class="collapse in" id="de-av-oss-som-er-utpregede-estetikere-og-som-bruker-mye-tid-pa-a-velge-farger-etter-egne-preferanser-item-section"></span> <a aria-hidden="true" class="collapse-ellipsis" href="#"></a></li>

<li id="uerfarne-brukere-som-finner-plutselige-endringer-i-grensesnittet-forvirrende-item"><a aria-controls="uerfarne-brukere-som-finner-plutselige-endringer-i-grensesnittet-forvirrende-item-section" aria-expanded="true" aria-hidden="true" class="collapse-button" data-toggle="collapse" href="#uerfarne-brukere-som-finner-plutselige-endringer-i-grensesnittet-forvirrende-item-section" role="button"></a>Uerfarne brukere, som finner plutselige endringer i grensesnittet forvirrende<span class="collapse in" id="uerfarne-brukere-som-finner-plutselige-endringer-i-grensesnittet-forvirrende-item-section"></span> <a aria-hidden="true" class="collapse-ellipsis" href="#"></a></li>
</ul>

<p>I tillegg vil man aldri kunne vite hvilken farge det er p&#229; nettleseren som rullefeltene til visningsomr&#229;det er en del av, noe som vil si at man ikke engang kan <em>foresl&#229;</em> hvilke farger rullefeltene skal befinne seg ved siden av. Hos brukere som har satt sammen sitt eget fargeoppsett, er derfor sannsynligheten h&#248;y for at en grell kontrast oppst&#229;r, stikk i strid med selve hensikten med egendefinerte rullefelt. Enda mer problematisk er det dersom fargekombinasjonen gj&#248;r rullefeltene vanskeligere &#229; f&#229; &#248;ye p&#229; og bruke.</p>
</div>
</section>

<section id="rulling-innenfor-visningsomradet">
<h2><a aria-hidden="true" class="header-anchor" href="#rulling-innenfor-visningsomradet" title="Rulling innenfor visningsomr&#229;det"></a>Rulling innenfor visningsomr&#229;det<a aria-controls="rulling-innenfor-visningsomradet-section" aria-expanded="true" aria-hidden="true" class="collapse-button" data-toggle="collapse" href="#rulling-innenfor-visningsomradet-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="rulling-innenfor-visningsomradet-section">
<section>
<figure id="fig4" style="width: 292px;"><a class="image" href="fig4.png" title="View fig4.png in full screen"><img alt="Figur 4. Rulling innenfor visningsomr&#229;det. Fra 2Advanced Studios." src="fig4.png" width="283"></a>
<figcaption>Figur 4. Rulling innenfor visningsomr&#229;det. Fra 2Advanced Studios.</figcaption>
</figure>

<p>Til slutt kommer noen ord om rulling innenfor visningsomr&#229;det, eller &#171;inline scrolling&#187; som det gjerne heter i sjargongen. Det er alts&#229; snakk om at deler av nettsiden er utstyrt med egne mekanismer for rulling, enten det skyldes bruk av <a href="http://www.unrealized.org/les_guide/html/unnga_frames/" target="_blank" title="Open unrealized.org in a new window">rammer</a> (&#171;frames&#187;), <abbr class="acronym" title="Cascading Style Sheets"><span class="caps">CSS</span></abbr>-egenskapen <span class="code"><code class="css" id="overflow-2">overflow</code></span> eller Flash. Ogs&#229; dette gj&#248;r sidene vanskeligere &#229; bruke, av navigeringsmessige &#229;rsaker. Slike sideelementer krever stort sett at man velger dem med pekeren, og dermed &#248;kes klikkingen betraktelig. Samtidig &#248;kes ogs&#229; risikoen for <em>feilklikking</em>, fordi rullefeltene ofte befinner seg side om side med lenker og andre interaktive elementer. S&#230;rlig for folk som bruker styreplate, er det praktisk at klikkingen reduseres til et minimum.</p>

<p>I tillegg er det bare mulig &#229; rulle ett element om gangen, noe som betyr at det ikke er mulig &#229; rulle hele siden (visningsomr&#229;det) med piltastene eller musehjulet n&#229;r et sideelement er valgt. For &#229; g&#229; tilbake til &#229; rulle hele nettsiden, m&#229; man alts&#229; bruke pekeren enda en gang for &#229; velge rullefeltene til visningsomr&#229;det. Derfor b&#248;r rulling innenfor visningsomr&#229;det brukes sparsommelig, fordi det medf&#248;rer et avbrudd i den tradisjonelle m&#229;ten &#229; navigere p&#229;.</p>
</section>

<section id="store-rullefelt">
<h3><a aria-hidden="true" class="header-anchor" href="#store-rullefelt" title="Store rullefelt"></a>Store rullefelt<a aria-controls="store-rullefelt-section" aria-expanded="true" aria-hidden="true" class="collapse-button" data-toggle="collapse" href="#store-rullefelt-section" role="button"></a><a aria-hidden="true" class="collapse-ellipsis" href="#"></a></h3>

<div class="collapse in" id="store-rullefelt-section">
<p>Det verste man kan gj&#248;re, er &#229; la selve <em>innholdet</em> eller andre st&#248;rre sideelementer rulle, fordi dette er d&#248;mt til &#229; medf&#248;re komplikasjoner for bes&#248;kende med begrenset skjermareal. St&#248;rrelsen p&#229; rullefeltene kan overstige st&#248;rrelsen p&#229; visningsomr&#229;det, noe som betyr at man blir n&#248;dt til &#229; rulle hele siden fram og tilbake for &#229; ta dem i bruk. En m&#229;te &#229; forhindre dette p&#229;, er selvsagt &#229; begrense st&#248;rrelsen p&#229; nettsiden, men dette vil sannsynligvis gj&#248;re teksten mindre leselig for brukere med h&#248;y skjermoppl&#248;sning.</p>
</div>
</section>
</div>
</section>

<section id="oppfordring">
<h2><a aria-hidden="true" class="header-anchor" href="#oppfordring" title="Oppfordring"></a>Oppfordring<a aria-controls="oppfordring-section" aria-expanded="true" aria-hidden="true" class="collapse-button" data-toggle="collapse" href="#oppfordring-section" role="button"></a><a aria-hidden="true" class="collapse-ellipsis" href="#"></a></h2>

<div class="collapse in" id="oppfordring-section">
<p>Oppfordringen her g&#229;r alts&#229; p&#229; &#229; ikke overstyre grensesnittet til brukeren, og &#229; bruke rulling innenfor visningsomr&#229;det sparsommelig. Da blir iallfall <abbr class="acronym" title="World Wide Web"><span class="caps">WWW</span></abbr> et <em>litt</em> bedre sted &#229; ferdes!</p>
</div>
</section>
</section>
</article>
</body>
</html>
