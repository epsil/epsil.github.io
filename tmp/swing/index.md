---
title: Rock Step Swing
---

**Rock Step Swing** er det som på godt norsk kalles «vanlig sekstaktswing», med trinn som telles til 6.

Det er en enkel dans som passer til rock 'n' roll-musikk.

Trinn
-----

### Grunntrinn

Rock step swing telles «1--2, 3--4, 5--6». Man starter med å holde hverandres armer. Fotarbeidet er som følger:

1.  Venstre fot bak.
2.  Vekten på høyre fot.
3.  Venstre fot frem.
4.  Vekten på venstre fot.
5.  Høyre fot frem.
6.  Vekten på høyre fot.

I rock step swing er det viktig å opprettholde rett *vektfordeling*. Man skal ikke «tappe», men faktisk legge kroppsvekten på rett fot (derav navnet «rock step»). Dette er spesielt viktig når man kommer til mer avanserte turer.

### Change of places (venstre)

En grunnleggende tur som undervises under navnet «change of places til venstre» eller bare «change of places». Som «[Change of Places (høyre)](#change-of-places-hoyre)», men gutten går mot venstre når han skal flytte seg for jenta.

1.  Venstre fot bakover.
2.  Høyre fot fremover, venstre arm ned til venstre og trekk damen til høyre side.
3.  Venstre fot foran og rundt høyre fot.
4.  Snu rundt.

Denne turen er en svært viktig tur, siden veldig mye bygger på den.

### Change of places (høyre)

Undervises under navnet «Change of Places til høyre». Gutten bytter plass med jenta ved å trekke henne forover mens han går ut av veien for henne mot høyre.

1.  Venstre fot bak høyre fot.
2.  Høyre fot fremover, trekk damen til venstre side.
3.  Venstre fot foran høyre fot.
4.  Snu rundt.

Denne turen danner noe av grunnlaget for de fleste sidebytte-turene og er svært viktig å lære bra.

### Change of places med dame under arm

Samme fotarbeid som vanlig «[change of places](#change-of-places-venstre)» (til venstre eller høyre). I tillegg er det viktig å gi tydelige signaler med armene.

1.  Gå bakover.
2.  Løft opp venstre arm foran damen.
3.  Gå til siden.
4.  Snu rundt.

Damen går alltid under *venstre* arm, enten mannen går til venstre eller høyre.

<iframe width="560" height="315" src="https://www.youtube.com/embed/bSu7QJZ5SLU" frameborder="0" allowfullscreen></iframe>

<iframe width="560" height="315" src="https://www.youtube.com/embed/ao5OSpKMTk0" frameborder="0" allowfullscreen></iframe>

### Change of places med herre under arm

Som «[Change of Places (venstre)](#change-of-places-venstre)», men gutten går under armen og snur seg bort fra jenta.

1.  Gå bakover.
2.  Løft venstre arm.
3.  Trekk damen til siden.
4.  Gå under armen.

I rock step swing skal gutten *ikke* løfte damens arm, men smyge seg under.

<iframe width="560" height="315" src="https://www.youtube.com/embed/fzXJsZvcel0" frameborder="0" allowfullscreen></iframe>

### Push spin

Gutten holder i jentas høyre hånd mens hun spinner.

Varianten «Push Spin led by the right hand» er lik, men føres med guttens høyre hånd.

<iframe width="560" height="315" src="https://www.youtube.com/embed/2ajGp9JLny8" frameborder="0" allowfullscreen></iframe>

### American spin

Som [push-spin](#push-spin), men gutten holder ikke i jenta mens hun spinner.

<iframe width="560" height="315" src="https://www.youtube.com/embed/w-6L2i5e9A8" frameborder="0" allowfullscreen></iframe>

### Shoulder spin

Som [American spin](#american-spin), men føres ved at gutten dytter på jentas høyre skulder.

### Twin spin

Også kjent som «Both spin». Som [American Spin](#american-spin), men gutten spinner også.

### Basket

Navnet «Huggle» brukes en del steder i USA. Jenta står omfavnet av sine egne armer og blir holdt i posisjon av gutten.

<iframe width="560" height="315" src="https://www.youtube.com/embed/KN32mxI985I" frameborder="0" allowfullscreen></iframe>

<iframe width="560" height="315" src="https://www.youtube.com/embed/Z3fDVI8lAJg" frameborder="0" allowfullscreen></iframe>

### Sidebytte i basket

Også kjent som «Sliding Huggle». Gutt og jente bytter plass mens man beholder Basket-posisjonen.

### Sitting Basket

Gutten trekker jenta inn i basket og presser henne ned i en sittende posisjon på låret sitt. Populær avslutningstur.

### Hammock

Posisjon man kommer til når jenta føres i en push-spin uten at man slipper taket mellom guttens høyre og jentas venstre hånd. Jenta har sin venstre arm bak ryggen.

### Changing sides in Hammock

Gutten går bak jenta og ender opp i en motsatt hammock, der jenta har sin høyre arm bak ryggen. Det er også mulig å gå den andre veien.

### Sliding doors

Gutt og jente bytter plass mens man beholder Side-by-Side-posisjonen.

<iframe width="560" height="315" src="https://www.youtube.com/embed/WZmHNV28bxI" frameborder="0" allowfullscreen></iframe>

### Flørt

Også kalt «svettetørker'n». Gutten legger jentas armer på sine skuldre, og lar dem skli av sine egne armer.

### Sideflørt

Også kjent som «bow tie». Ender opp med *høyre i høyre*.

<iframe width="560" height="315" src="https://www.youtube.com/embed/kqxfR2yoYyQ" frameborder="0" allowfullscreen></iframe>

### She goes, he goes

En change of places der jenta først går under armen, og gutten følger etter.

Varianten «She-goes, He-goes led by the right hand», som mange mener er enklere, er nøyaktig lik, bortsett fra at gutten fører med høyre hånd.

<iframe width="560" height="315" src="https://www.youtube.com/embed/zHL6QdpJnng" frameborder="0" allowfullscreen></iframe>

### Throw away

Gutten flytter seg for dama og fører henne kraftig bort fra seg, slik at man blir stående ved siden av hverandre med jenta til venstre for gutten. Legger grunnlaget for en god del avanserte turer. Brukes også mye som partnerbytte-tur, hvor man kaster jenta ut i retning av neste partner.

<iframe width="560" height="315" src="https://www.youtube.com/embed/eKYLEJ8ZzSA" frameborder="0" allowfullscreen></iframe>

### Dip

Av og til kjent som «Tango». Jenta lener seg bakover i guttens armer.

<iframe width="560" height="315" src="https://www.youtube.com/embed/L_o6iO4CTwE" frameborder="0" allowfullscreen></iframe>

### Bunny Hopp

Jenta trekkes inn i tett lukket posisjon og kastes/hopper fremover og bort fra gutten.

Ved overgangen til lukket posisjon legger gutten høyre arm rundt jentas hofter. På fjerde trinn endres grepet i venstre hånd. Deretter gjøres hoppet:

1.  Gå lett bakover med venstre fot.
2.  Legg vekten på høyre fot.
3.  Gå fremover med venstre fot og bøy knærne.
4.  Hopp (hjelp jenta i gang).

Stegene 5-og-6 gjøres som i grunnleggende.

### Flyver'n

«Titanic».

### Bump

Jenta står på guttens venstre side (som etter en Throw-away) og trekkes inn til ham. Paret bumper hoftene mot hverandre mens de sparker ut til hver side. Noen par sparker mot hverandre i steden for ut til hver side.

### Sling

Jenta står på guttens venstre side (som etter en Throw-away) og trekkes inn mot ham. Gutten går inn foran jenta, med ryggen til henne, og spinner henne rundt bak seg mens han passerer forbi. Jenta ender opp på guttens høyre side.

### Lady on the Knee

Undervises som «Dame på kne», sannsynligvis den letteste semiakrobatikken i swing. Jenta hopper opp og bøyer opp bena slik at hun lander med leggene på guttens lår. Føres i tett lukket posisjon.

### Texas Tommy

Fra en Crossed Hammock-posisjon der jenta står med høyre arm bak ryggen og holder i guttens høyre hånd, trekkes jentas arm ned slik at hun spinner en gang mot høyre og ender opp i åpen posisjon med høyre i høyre.

### Double Texas Tommy

Også kalt «Armbreaker». Starter som Texas Tommy, men når jenta har spunnet en gang, føres hendene opp («S-kurve») og jenta fortsetter spinnen i en slags push-spin, slik at hun totalt har spunnet to ganger når hun når sluttposisjonen, som er den samme som i Texas Tommy.

### Catapult

En god gammel slager. Jenta sendes bak gutten, vanligvis ved hjelp av en She-goes, He-goes with Sliding Arm led by the Right Hand, som kun utføres delvis, dvs. uten at gutten snur seg tilbake mot jenta. Deretter utføres den egentlige katapult-turen, hvor jenta trekkes raskt frem og forbi gutten, og spinner halvannen gang, ofte inn i lukket eller tett lukket posisjon.

### Catapult Gone Wrong

Denne turen har oppstått som et resultat av at man trenger noe å gjøre når en tradisjonell Catapult går galt fordi man ikke får tak i hånden til jenta. Man fortsetter i denne turen å føre jenta, legger venstre hånd opp bak ryggen hennes, fører henne forbi seg og inn i lukka posisjon. Resultatet er en artig og forholdsvis enkel tur.

Sett og progresjoner
--------------------

Man kan få en jevnere dans ved å gruppere stegene i *sett*. De følgende settene kan kombineres som [1](#sett-1)--[3](#sett-3), [1](#sett-1)--[4](#sett-4), [2](#sett-2)--[3](#sett-3) og [2](#sett-2)--[4](#sett-4).

### Sett 1

-   [Change of places](#change-of-places-venstre)
-   [Change of places høyre med dame under arm](#change-of-places-med-dame-under-arm)
-   [Basket](#basket)

### Sett 2

-   [Change of places høyre](#change-of-places-hoyre)
-   [Change of places med dame under arm](#change-of-places-med-dame-under-arm)
-   [Basket](#basket)

### Sett 3

-   [Sideflørt](#sideflort)
-   [Shoulder spin](#shoulder-spin)

### Sett 4

-   [Sideflørt](#sideflort)
-   [Sliding doors](#sliding-doors)

Eksterne lenker
---------------

-   [Rock step swing](http://www.osidans.no/kurs/rock-step-swing) på OSI Dans
    -   [Turer og trinn i rock step swing](http://www.osidans.no/multimedia/tekster/swing---turer-i-rock-step-swing)
    -   [Swing -- Musikkteori og tilpasning](http://www.osidans.no/multimedia/tekster/swing---musikkteori-og-tilpasning)
    -   [Swing -- Swingmusikkens historie](http://www.osidans.no/multimedia/tekster/swing---swingmusikkens-historie )
