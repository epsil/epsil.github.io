Diftongmaskinen
===============

*Kilden til et klangfullt språk*

Diftongmaskinen er et redskap som kjapt lar deg oversette små eller
store mengder tekst på bokmål, nynorsk, riksmål eller høgnorsk til
feilfri [alternativ norsk](#hva-er-alternativ-norsk). Veien til et
klangfullt språk har aldri vært kortere!

Hva er alternativ norsk?
------------------------

Alternativ norsk er en uoffisiell målform som tar sikte på å etablere
et mer klangfullt og vakrere norsk. Dette gjøres ved å bytte ut alle
enkeltvokaler med diftonger, noe som ikke bare gir en meget distinkt
uttale, men som også minsker avstanden mellom det skriftlige og det
muntlige. I alternativ norsk er alle vokaler entydige, til forskjell
fra bl.a. bokmål, hvor f.eks. «o»-en i «hvor» uttales /o/, mens den i
«lov» uttales /å/.

Alternativ norsk bygger videre på eldre målformer, både offisielle og
uoffiselle. Man kan skrive alternativ norsk med utgangspunkt i bokmål
og nynorsk (offisielle) så vel som riksmål og høgnorsk (uoffisielle).
Takket være denne inkluderende holdningen til norsk språk er
alternativ norsk både ordrikt og nyansert.

Det er lett å skrive alternativ norsk, selv om målformen revideres
jevnlig. For øyeblikket gjelder følgende regler:

Bytt ut enkeltstående «a»-er og «æ»-er med «åi».

> Han har tæl.

> Håin håir tåil.

Bytt ut enkeltstående «e»-er og «i»-er med «ei».

> Det er veldig lett.

> Deit eir veildeig leitt.

Dersom «e»-stavelsen er den første av to eller flere «e»-stavelser,
skal «e»-en byttes ut med «øy».

> Dette er lett.

> Døyttei eir leitt.

Bytt ut enkeltstående «o»-er og «u»-er med «ou».

> Lutefisk er vondt.

> Louteifeisk eir voundt.

Bytt ut enkeltstående «y»-er med «øy».

> Siste nytt.

> Seistei nøytt.

Bytt ut enkeltstående «å»-er med «ao».

> Gå på!

> Gao pao!

Dersom vokalen som byttes ut har aksent (eller et annet diakritisk
tegn, som cirkumfleks eller tødler), og inngår i diftongen den byttes
ut med, skal aksenten beholdes.

> Jeg har en idé.

> Jeig håir ein eidéi.
