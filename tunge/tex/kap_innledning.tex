\chapter{Innledning}

\begin{quote}\it
  \textbf{Sammendrag:} Resultatet av prosjektet skal bli en prototype for
  tungestyrt musepeker som kan brukes på Microsoft Windows. Denne prototypen
  skal lages med trykkfølsomme resistanser. Ettersom det ikke finnes noe
  tilsvarende produkt på det norske markedet, kan et vellykket produkt dekke et
  viktig behov for funksjonshemmede som er ute av stand til å bruke en håndstyrt
  datamus.
\end{quote}

\section{Bakgrunn/tidligere løsninger} % kort!

Bacheloroppgave på oppdrag fra SINTEF: Det skal bygges et verktøy for
funksjonshemmede som lar datamusen styres med tungen. Prosjektet fokuserer på å
kartlegge hvor godt ideen med tungesensorer fungerer i praksis. Overfor
oppdragsgiver er det \emph{toårig taushetsplikt}, siden oppdragsgiver ønsker å
kunne bruke resultatene av prosjektet til egne formål. Prosjektgruppen består av
fire studenter på tredje året bachelor i elektro- og datateknikk: fordypning i
elektronikk ved Høyskolen i Sør-Trøndelag. Ved tidligere prosjekter er det gjort
forsøk med:
\begin{itemize}
\item Induktive følere (reagerer på metall og er billige i innkjøp)
\item Touch (en form for kapasitiv føler)
\item IR (Vanskelig metode for avlesning)
\item Kapasitive følere (svært dyre i innkjøp)
\end{itemize}
Det er ønskelig at gruppen starter prosjektet fra <<scratch>>, for å se om
resultatet benytter seg av alternative metoder til dem som er brukt tidligere.

\section{Problemstilling}
\label{sec:hovedproblemstilling}

Ved endt prosjekt skal det legges frem en prototype som kan styre musepekeren i
Microsoft Windows ved bruk av tungen, og som har de samme mulighetene som en
ordinær mus. Prosjektgruppen har fått utdelt trykksensorer (FSR-400 og FSR-402),
produsert av Interlink Electronics (sensorene kapittel~\ref{sec:sensorkap}).
Prosjektet skal kunne svare på om sensorene kan brukes til et ferdig produkt.
Det skal kommes frem til en konfigurasjon av sensorplassering, og algoritmer for
behandling av sensordata.

\subsection{Hva skal gjøres og hvordan}

\begin{itemize}
  % tekts sensortesting hær vegard (egentlig til bastian, men skriver vegard for
  % god søknings venlighet,)
\item Kartlegge hvordan de utdelte sensorene kan brukes
  (kap.~\ref{sec:sensorkap}).
\item Det skal lages en hodebøyle for enkel bruk av datamusen
  (kap.~\ref{sec:hodeboyle}).
\item Det skal lages en krets for signalbehandling, fortrinnsvis en
  mikrokontroller med ADC (kap.~\ref{sec:elektronikk}).
\item Overføringsgrensesnitt mot Microsoft Windows -- Bluetooth/USB
  (kap.~\ref{sec:elektronikk}).
\item Det skal tas standpunkt til hvor prosesseringen av data skal foregå, før
  eller etter signalet har kommet til datamaskinen (kap.~\ref{sec:elektronikk}).
\item Valg av sensorkonfigurasjon, antall og plassering, brukergrensesnitt
  (kap.~\ref{sec:funksjonalitet}).
\item Program for tolkning av avlest sensordata må skrives
  (kap.~\ref{sec:funksjonalitet}).
\end{itemize}

\subsection{Overordnet spesifikasjon av konseptet}
\label{sec:produktspes}

Bruken av funksjonene er beskrevet i kapittel~\ref{sec:funksjonalitet}, som tar
for seg funksjonalitet og brukergrensesnitt. Konseptet skal inneholde disse
standard musefunksjonene:
\begin{itemize}
\item Bevegelse
  \begin{itemize}
  \item Horisontal
  \item Vertikal
  \item Diagonalt
  \item 3 Hastigheter
  \end{itemize}
\item Knapper
  \begin{itemize}
  \item Venstre museknapp
  \item Høyre museknapp
  \item Scroll
  \end{itemize}
\end{itemize}
Festemekanismen beskrevet i kapittel~\ref{sec:hodeboyle} er en hodebøyle med
disse spesifikasjonene:
\begin{itemize}
\item Behagelig å bruke, også over lengre tid (viktig at det ikke er for tungt).
\item Uproblematisk å ta utstyret av/på for en person som skal hjelpe brukeren.
\item Tilpassningsmulighet for flere brukere uansett hodestørrelse/form.
\item Det skal være et godt press på sensorene mot kinnet, slik at det er lett å
  bruke musen.
\end{itemize}
For hodebøylen er utseendemessig design nedprioritert. Av funksjoner er ingen
valgt bort.
