\chapter{Veien videre}
\label{sec:veienvidere}

\begin{quote}\it
  \textbf{Sammendrag:} Inneholder en oversikt over hva prosjektgruppen mener kan
  vidreutvikles for enten å forbedre noe som allerede er implementert, eller
  forslag til hva som kan implementeres.
\end{quote}

\section{Hodebøylen}
\label{sec:vvidere_hodeboyle}

Hvis man designer et eget kretskort, kan kortets størrelse minskes betraktelig,
slik at det kan gjøres plass til det på hodebøylen. Dette vil være mer praktisk
framfor å ha et mellomledd som <<X-box>> (s.~\pageref{sec:xbox}). Den eneste
kabelen fra hodebøylen vil da være USB-kabelen, som settes rett i PC-en. Denne
kabelen vil også kunne tas helt av i andre enden. Det vil da være enklere å
sette hodebøylen på bruker, og feste USB-kabelen etter at alt av utstyr er på
plass.

Det neste vil være å forme platene brukt til justeringsboksen eller ev. hele
justeringsboksen. Det vil være ønskelig å kunne sette en <<styrke>> som skal til
for å justere hodebøylen ved behov. Slik som prototypen er nå, er justeringen
hard og ikke så brukervennlig. Dette vil være noe som en person med litt
bakgrunnskunnskaper om mekanikk/design kan utføre.

Det vil være en forbedring å skjule ledningene som går fra sensorene som er
plassert nede på hver side. Disse er på dagens prototype synlige, og veldig
sårbare. Et lite rykk i en av disse kan føre til at kabelen mister kontakt med
sensor, og musen vil være ubrukelig (noe som for~øvrig skjedde under det ene
møtet mellom SINTEF og prosjektgruppen).

Det er også et behov å se på metallet som er brukt og alternativer til dette,
for å få bedre trykk mot kinnet. Samme metall, men en tykkere utgave kan være en
god forbedring.

Sensorplatene til prototypen består av to kretskort som sensorene er teipet til.
Dette har vist seg lite slitesterkt, man bør finne en alternativ løsning. Det
kan være ønskelig for den enkelte bruker å rotere platene 180--360\degree, for
optimal brukervennlighet. Videre kan det hende at en buet eller fleksibel plate
kan fungere bedre som festepunkt til sensorene. Dette kan skape et mer nøyaktig
bilde av hvor tungen trykker, og en bedre brukeropplevelse. Det kan være
ønskelig med et <<mellomlegg>> mellom kinnet og sensorene for å kontrolere
treffpunktet.

\section{Elektronikk}
\label{sec:vvidere_krets}

Det vil være nødvendig å designe en egen krets rundt
AT90USB1287-mikrokontrolleren for eventuell produksjon. Når man først er i gang
med dette, kan man se på mulighetene for Bluetooth-implementering i tillegg til
USB. Ved å bruke et litium-batteri med laderkrets mot USB, kan produktet lades
når det ikke er i bruk, og det vil ikke være nødvendig med batteribytte eller
ekstern lader. Om batteriet ikke får ladet lenge nok, bør det være mulig å bruke
USB-grensesnittet.

\subsection{Bruk av batteri som strømforsyning}
\label{sec:bbstrom}

Den innebygde spenningskretsen på AT90USBKey gjør at den kan forsynes med
batterispenninger mellom 8--15~V$_\text{DC}$. Ved normal bruk blir det målt at
kretsen trekker mellom 7,5--10~mA med et 9~V batteri tilkoblet. I tilegg kommer
Bluetooth-adapteren, som også får spenningsforsyningen fra AT90USBKey. Ved
opperasjon vil denne øke forbruket med 18,3~mA, slik at totalforbruket blir ca.
28~mA.

En oversikt over brukertid med ulike batterier tilkoblet kretsen er gitt i
tabell~\ref{tab:batteri}. Det er også mulig å legge en funksjon inn i
programkoden som gjør at Bluetooth-modulen går i hvilemodus ved inaktivitet.
Funksjoner som ikke er i bruk, vil slås av, og strømforbruket vil falle
betraktelig.

Som man kan se av tabell~\ref{tab:batteri}, gir litiumbatterier overlegen
kapasitet fremfor standard NiMh-batterier (nikkel-metalhydrid). For å få samme
kapasitet fra NiMh-batterier, vil vekten og størrelsen disse krever gjøre det
vanskelig å integrere kretsen på hodebøylen. Ulempen med litiumbatterier er at
de krever en dedikert lader, og at de kan eksplodere ved
overoppheting/belastning.

En liten innebygd krets hindrer at batteriet blir utladet under en gitt
spenning, og ved ladning fungerer den samme kretsen slik at batteriet ikke skal
overlades. Uten denne ville batteriet ha blitt ødelagt.

\subsection{Bluetooth}

For eventuell trådløs dataoverføring kan det benyttes Bluetooth som
overføringsprotokoll. Dette vil f.eks. gjøre det enklere for brukeren å koble
seg til en annen datamaskin når dette først er konfigurert. Datamaskinen vil da
automatisk kjenne igjen den virtuelle armen og vil av den kunne vekkes fra en
eventuell dvalemodus.

Teknologien benytter seg av radiofrekvensbåndets 2,4~GHz-område og har en
rekkevidde på ca. 10~m. Overføringshastigheten ligger på ca 1,0~Mb/s. Da det
benyttes radiobølger, vil brukeren ikke hindres av at objekter i veien hindrer
signalet. For å øke båndbredden og sikkerheten, benytter Bluetooth seg av
frekvens-hopping (Frequency Hopping Spread Spectrum, FHSS). Dette fungerer ved
at sender og mottager <<hopper>> fra frekvens til frekvens hele tiden etter et
bestemt mønster, i frekvensområdet 2,402~GHz til 2,480~Ghz~\cite{bluetooth}. En
ulempe ved bruk av denne teknologien som brukergrensesnitt, er at det kan oppstå
forsinkelse hvis datamaskinen belastes med parallelle oppgaver. Siden kretsen
ikke lenger vil være tilkoblet USB, må den få strømtilførsel fra et batteri
eller annen ekstern strømforsyning, som beskrevet i
kapittel~\ref{sec:elektronikk} og kapittel~\ref{sec:bbstrom}.

\vspace*{-0.5\baselineskip}
{\footnotesize
  \begin{longtable}[c]{llllll}
    \caption{Teoretisk operasjonstid med ulike batterityper}\\
    \toprule
    Batteritype        & Spenning      & Kapasitet & Belastningsstrøm & Operasjonstid & Vekt \\
                       & [V]           & [mAh]     & [mA]             & [h]           & [g] \\
    \midrule
    HR6F22 Ni-MH       & 8,4           & 200       & 30,0             & 6,7           & 39 \\
    6F22 Litium\footnote{Tilpasset lader må anvendes for lading av litiumbatterier.} & 9,0 & 500 & 28,0 & 17,9 & 28 \\
    U9VLJ10 Litium*    & 9,0           & 1200      & 28,0             & 42,9          & 38 \\
    AAA Ni-MH 8x serie & $8 \times 1,2$ & 1000     & 26,3             & 38,0          & $8 \times 16$ \\
    AA Ni-MH 8x serie  & $8 \times 1,2$ & 2700     & 26,3             & 102,7         & $8 \times 30$ \\
    \bottomrule
    \label{tab:batteri}
  \end{longtable}}
\vspace*{-0.5\baselineskip}

