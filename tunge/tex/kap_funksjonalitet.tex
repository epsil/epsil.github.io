\chapter[Funksjonalitet (Solem og Øye)]{Funksjonalitet} % programvare
\label{sec:funksjonalitet}

\begin{quote}\it
  \textbf{Sammendrag:} Sensorene plasseres utenpå kinnene, to store
  knappsensorer og fire små bevegelsessensorer. Avlesningen av sensorverdiene er
  selvkalibrerende, og kan også kalibreres manuelt. I utgangspunktet måtte man
  presse kontinuerlig på bevegelsessensorene for å flytte pekeren, men dette
  gjorde tungemuskelen fort sliten. På bakgrunn av dette er sensorplasseringen
  justert lengst mulig frem på kinnet, og <<ett-trykk-funksjonalitet>> gjør det
  mulig å styre pekeren med lette trykk. Scroll og mulighet for å <<dra>>
  pekeren realiseres gjennom moduser, som aktiveres og deaktiveres ved å presse
  på knappsensorene.
\end{quote}

\section{Problemstilling}

Plug `n' Play USB-musegrensesnittet mot PC, valgt i
kapittel~\ref{sec:elektronikk}, begrenser funksjonaliteten til \emph{standard
  musefunksjoner}: horisontal, vertikal og diagonal bevegelse, venstre- og høyre
museknapp, og scroll.\footnote{Se produktspesifikasjonen,
  s.~\pageref{sec:produktspes}.} Den videre problemstillingen er hvordan disse
funksjonene skal aktiveres ved å bruke sensorene.

Den fysiske plasseringen av sensorene må være enkel og intuitiv.
Implementeringen av musefunksjonene må gjøres på bakgrunn av antall sensorer og
plassering.

Det må også tas stilling til hvordan hver enkelt sensor avleses. Avleste verdier
må nødvendigvis sammenlignes med et \emph{nullnivå} for å avgjøre om de er i
bruk. Målingene i kapittel~\ref{sec:sensorkap} tilsier at dette nullnivået bør
oppdateres med jevne mellomrom -- mikrokontrolleren bør ta høyde for at
sensorene kan henge seg opp, og kalibrere deretter.

\section{Plassering av sensorene}

\begin{figure}
  \centering
  \subfloat[]{\label{fig:bevsensorlinje}\includegraphics[height=5cm]{fig/bevsensorlinje.pdf}}\qquad\qquad
  \subfloat[]{\label{fig:bevsensortrekant}{\includegraphics[height=5cm]{fig/bevsensortrekant.pdf}}}
  \caption[Tre bevegelsessensorer i linje og trekant]{Sensorplate med tre
    bevegelsessensorer i linje~\subref{fig:bevsensorlinje} og
    trekant~\subref{fig:bevsensortrekant}}
  \label{fig:trebevsensorer}
\end{figure}

For at tungen skal kunne ha noen innvirkning på sensorene uten å være i direkte
kontakt, må sensorene festes utenpå kinnet. Dermed unngår man også spørsmål
rundt hygiene ved brukerbytte.

Sensorene kan festes på kinnet på flere måter. Det er valgt å bruke en hodebøyle
(se kap.~\ref{sec:hodeboyle}) med plater som sensorene festes
på.\footnote{Festemekanismen kan videreutvikles, se
  kapittel~\ref{sec:veienvidere}.} Platene må ha riktig antall sensorer, som
igjen må ha riktig plassering mellom hverandre for å gi en god brukerfølelse.
For å gjøre det intuitivt, er knapp- og bevegelsessensorene plassert på hvert
sitt kinn.

De \emph{fire hovedretningene} regner vi som oppover, nedover, til venstre og
til høyre. Dersom \emph{diagonal bevegelse} (kombinasjoner av hovedretningene)
også er et krav, må det plasseres minst tre sensorer på
<<bevegelseskinnet>>.\footnote{Man \emph{kan} klare seg med færre dersom man
  bruker ulikt trykk for ulike retninger, men kapittel~\ref{sec:sensorkap}
  antyder at dette blir vanskelig.} Disse må kunne aktiveres samtidig, og det må
tas hensyn til hvilken sensor som er mest aktiv.

Som vi ser av figur~\ref{fig:trebevsensorer}, krever minst én av hovedretningene
at man trykker på to av de tre sensorene samtidig. Dette blir veldig vanskelig å
skille fra diagonal bevegelse, og derfor forkaster vi disse konfigurasjonene.
\emph{Hovedretningene er viktigere enn diagonalretningene.} Ved å bruke fire
sensorer for bevegelse, får hver hovedretning sin egen sensor, og diagonal
bevegelse fås ved å aktivere to sensorer samtidig. Det er dette oppsettet vi
bruker i vår \emph{første tilnærming}.

\section{Første tilnærming}
\label{sec:forstetilnerming}

\begin{figure}[p]
  \centering
  \subfloat[]{\label{fig:sensorknapperklikk1}\raisebox{1cm}{\includegraphics[height=4cm]{fig/sensorknapper1.pdf}}}\qquad
  \subfloat[]{\label{fig:sensorknapperbev1}\includegraphics[height=6cm]{fig/bevsensorfirkant1.pdf}}
  \caption[Sensorplassering, første tilnærming]{Første tilnærming: knapper på
    venstre kinn~\subref{fig:sensorknapperklikk1} og bevegelse på høyre
    kinn~\subref{fig:sensorknapperbev1}}
  \label{fig:sensorknapper1}
\end{figure}

\noindent Den første tilnærmingen anvender fire \emph{små} sensorer
(type~FSR-400) for bevegelse på venstre kinn og to \emph{store} sensorer
(type~FSR-402) for knapper på høyre kinn (fig.~\ref{fig:sensorknapper1}).
Bevegelsessensorene er plassert i <<stjerne>> og svarer til himmelretningene på
et kompass -- ved å presse på den øverste sensoren, går pekeren oppover, osv.
Når trykket forsvinner, slutter bevegelsen.

\begin{figure}[p]
  \centering
  \includegraphics[height=5.5cm]{fig/retninger.pdf}
  \caption[Retninger i intervallet 0--90\degree]{Retninger i
    intervallet 0--90\degree.\\
    Tallene på aksene ganges med basishastigheten.}
  \label{fig:retninger}
\end{figure}

Diagonal bevegelse fås ved å trykke på to nærliggende sensorer samtidig. Dersom
man presser ekstra hardt, beveger pekeren seg opptil fem ganger raskere. Dette
gir teoretisk 72 flere retninger dersom man øver ulikt trykk på to nærliggende
sensorer (fig.~\ref{fig:retninger}), dvs. en gjennomsnittlig oppløsning på
4,5\degree. (I praksis er bare de fire første hastighetene oppnåelige, noe som
gir 40 ekstra retninger og 7,5\degree\ gjennomsnittlig oppløsning.)

Knappsensorene er plassert side om side og svarer til henholdsvis venstre og
høyre museknapp. Et enkelt trykk gir et enkelt klikk. For å dobbeltklikke, kan
man presse kontinuerlig slik at to klikk produseres i rask rekkefølge.

Hvis en sensor kommer under uønsket press, kan brukeren \emph{rekalibrere} den
ved å trykke på motsatt kinn. Da tas den gjeldende sensorverdien som nullnivå,
og fremtidige sensorverdier sammenlignes med denne. Ellers kalibreres sensorene
automatisk når de ikke er i bruk.

\emph{Manglende funksjoner} er scroll og å <<dra>> musepekeren, dvs. holde
venstre museknapp inne mens pekeren beveges.

\subsection{Avlesning av én sensor}

Hver sensor er forspent og koblet til en egen analog-til-digital-omformer (ADC)
som beskrevet i kapittel~\ref{sec:sensorkap}. ADC-ene avleses kontinuerlig --
opptil 125 ganger i sekundet -- og verdiene analyseres for å fastslå om en
sensor er i bruk.

For å finne ut om en sensor er aktiv, må den avleste verdien sammenlignes med en
verdi for når sensoren \emph{ikke} er i bruk, nullnivået. Hvis den avleste
verdien er større enn nullnivået med en viss margin -- \emph{spranget} -- er
sensoren aktiv:
\begin{equation}
  \text{avlest verdi} > \text{nullnivå} + \text{sprang}
  \label{eq:sprang}
\end{equation}
Når dette er oppfylt, sier vi at vi <<har et sprang>>. Marginen er fastsatt på
forhånd, og er litt større for de store sensorene på knappkinnet enn de små
sensorene på bevegelseskinnet.

\begin{figure}
  \centering
  \includegraphics[height=10cm]{fig/kalibrering.pdf}
  \caption{Selvkalibrering og avlesning av sensor}
  \label{fig:kalibrering}
\end{figure}

Ideelt sett er nullnivået 0~V. Men det er alltid en fare for at en av sensorene
kommer i klem, og dermed gir en høyere verdi. Derfor bør ikke nullnivået
fastsettes på forhånd, men i stedet \emph{kalibreres} automatisk med
utgangspunkt i de avleste verdiene.

Figur~\ref{fig:kalibrering} viser avlesing og kalibrering av én enkelt sensor.
Den første avlesningen av sensoren etablerer nullnivået, som videre avlesninger
sammenlignes med. Deretter avleses sensoren kontinuerlig og sammenlignes med
nullnivået. Hvis differansen er stor nok, betraktes sensoren som aktiv, og en
musefunksjon utføres. Hvis differansen ikke er stor nok, derimot, blir
nullnivået \emph{rekalibrert}: nullnivået settes til den avleste verdien.

Rekalibreringen begrenset til hver 250. gjennomgang i programmet~\cite{program},
slik at bare 250 påfølgende avlesninger uten <<sprang>> gir rekalibrering. Dette
medfører at dersom sensoren gradvis kommer under press (eller presset gradvis
opphører), vil nullnivået oppdateres, mens hvis sensoren plutselig tas i bruk,
vil en musefunksjon utføres.

Det kan tenkes at en sensor plutselig kommer under varig press selv om den ikke
er i bruk, f.eks. ved å flytte på hodebøylen. I slike tilfeller kan det være
nødvendig å kalibrere manuelt, noe som gjøres ved å aktivere en sensor på
motsatt kinn. Hvis begge kinnene er <<aktive>>, sett fra programmets synspunkt,
settes nullnivået på nytt.

\subsection{Avlesning av flere sensorer}

Programmet lagrer de siste avleste verdiene til de seks sensorene i én tabell,
og de seks nullnivåene, som disse sammenlignes med, i en annen. Det går så
igjennom tabellene parvis og sjekker dem opp mot ligning~(\ref{eq:sprang}) -- på
leting etter en aktiv sensor.

\begin{figure}[p]
  \centering
  \subfloat[]{\label{fig:sensortabenkel}\includegraphics[width=0.7\linewidth]{fig/sensortabenkel.pdf}}

  \subfloat[]{\label{fig:sensortabtung}\includegraphics[width=0.7\linewidth]{fig/sensortabtung.pdf}}
  \caption[Avlesningsløkker, enkel og avansert]{Avlesningsløkker:
    enkel~\subref{fig:sensortabenkel} og avansert~\subref{fig:sensortabtung}}
  \label{fig:sensortab}
\end{figure}

Når en aktiv sensor er funnet, er det to muligheter (fig.~\ref{fig:sensortab}).
Skal \subref{fig:sensortabenkel} resten av sensorene også undersøkes, eller
\subref{fig:sensortabtung} søket avsluttes og den aktive sensoren returneres?
Hvis vi bare returnerer den første aktive sensoren, må vi legge inn en ekstra
<<nabosjekk>> av nærliggende sensorer for å oppdage om to bevegelsessensor
brukes samtidig (diagonal bevegelse).\footnote{Dette gjøres ved å slå opp i en
  matrise som inneholder informasjon om hvilke sensorer som er i nærheten av
  hverandre. Hvis sensoren for bevegelse oppover er i bruk, for eksempel, ønsker
  vi bare å undersøke sensorene for bevegelse til venstre og høyre, ikke
  sensoren for bevegelse nedover.} Hvis vi søker gjennom hele tabellen, derimot,
vil alle aktive sensorer gi musefunksjoner (noe som håndterer diagonal bevegelse
automatisk), men kan gi uønskede eller ingen musebevegelse ved noen
sensorkombinasjoner.

Fordelen med å gjøre det på den andre og mer <<tungvinte>> måten i
figur~\ref{fig:sensortabtung}, hvor vi stanser søket når en aktiv sensor er
funnet og sjekker om denne sensoren har en aktiv <<nabosensor>>, er er at den er
mer fleksibel. Det er lettere å <<gardere>> mot aktive sensorer på begge kinn,
som er signalet for manuell rekalibrering. Dessuten kan funksjonen som
returnerer den første aktive sensoren, lett skrives om til å returnere den
\emph{mest} aktive sensoren dersom det viser seg vesentlig å skille mellom flere
sensortrykk.\footnote{Dette gjør vi i andre tilnærming,
  s.~\pageref{sec:andretilnerming}.} I vår første tilnærming returneres bare den
første aktive sensoren, men forholdene ligger til rette for en omskrivning.

For å produsere ett klikk av gangen, er det bygd inn en forsinkelse som overser
aktive knappsensorer etter at de er funnet aktive første gang. Dette forhindrer
hundrevis av klikk mens sensoren er i bruk. Forsinkelsen er innstilt slik at
brukeren kan dobbeltklikke ved å presse kontinuerlig.

\subsection{Drøfting}
\label{sec:forstedrofting}

Tilnærmingen er utførlig testet i kapittel~\ref{sec:testingmedtungen}. De
viktigste funnene er at tungemuskelen fort blir sliten av å kontinuerlig presse
på sensorene, og at det er tyngre dess lengre bak på kinnet man kommer. Med
venstre og høyre knappsensor plassert side om side, kommer venstre knappsensor
langt bak på kinnet (fig.~\ref{fig:sensorknapperklikk1}). Det samme gjelder
høyre bevegelsessensor, som er plassert i <<stjerne>> med de andre
bevegelsessensorene (fig.~\ref{fig:sensorknapperbev1}).

Det er også et problem at det ikke er mulig å <<dra>> musepekeren. Ettersom
tungen ikke kan presse på begge kinnene samtidig, kan dette bare implementeres
ved å aktivere en egen \emph{modus} hvor museknappen holdes nede. Støtte for
moduser vil også gjøre det mulig å implementere scroll.

I vår \emph{andre tilnærming} roterer vi sensorplasseringen slik at den blir mer
vertikal med hensyn til munnen, og vi skriver om programmet til å <<huske>> en
oppgave over flere sensoravlesninger. Resultatet er mer omfattende, men også mer
komfortabelt.

\section{Andre tilnærming}
\label{sec:andretilnerming}

\begin{figure}[b]
  \centering
  \subfloat[]{\label{fig:sensorknapperklikk2}\raisebox{1cm}{\includegraphics[height=4cm]{fig/sensorknapper2.pdf}}}\qquad\qquad
  \subfloat[]{\label{fig:sensorknapperbev2}\includegraphics[height=6cm]{fig/bevsensorfirkant2.pdf}}
  \caption[Sensorplassering, andre tilnærming]{Andre tilnærming:
    knapper~\subref{fig:sensorknapperklikk2} og
    bevegelse~\subref{fig:sensorknapperbev2}.}
  \label{fig:sensorknapper2}
\end{figure}

\noindent I andre tilnærming plasserer vi bevegelsessensorene i <<firkant>>
istedenfor <<stjerne>> for å få dem lengre frem på kinnet
(fig.~\ref{fig:sensorknapper2}). Knappsensorene er plassert ovenfor hverandre
istedenfor side om side.

Programmet tar nå utgangspunkt i den \emph{mest} aktive sensoren, ikke bare den
første.

Sensorenes funksjoner avhenger av hvilken \emph{modus} programmet befinner seg
i. I utgangspunktet befinner programmet seg i \emph{normalmodus}, hvor
knappsensorene produserer klikk og bevegelsessensorene styrer pekeren. Den
viktigste forskjellen er måten pekeren styres på.

\subsection{Normalmodus}
\label{sec:normmodus}

\begin{figure}
  \centering
  \subfloat[]{\label{fig:normalmodusstart}\includegraphics[width=\linewidth]{fig/normalmodusstart.pdf}}

  \subfloat[]{\label{fig:normalmodusbev}\includegraphics[width=\linewidth]{fig/normalmodusbev.pdf}}
  \caption[Normalmodus]{Normalmodus: klikk~\subref{fig:normalmodusstart} og
    bevegelse~\subref{fig:normalmodusbev}}
  \label{fig:normalmodus}
\end{figure}

Dette er programmets utgangspunkt (fig.~\ref{fig:normalmodus}). Hvis brukeren
trykker lett på en knappsensor, produseres et klikk. Hvis brukeren trykker lett
på en bevegelsessensor, beveger pekeren seg i sensorens retning, og
\emph{fortsetter å bevege seg} selv om brukeren ikke presser kontinuerlig.
Pekeren styres med lette trykk istedenfor kontinuerlig pressing, noe som er mer
behagelig for tungen.

Når pekeren beveger seg, kan brukeren skifte retning ved å trykke på en annen
bevegelsessensor, og få bevegelsen til å opphøre ved å trykke på samme sensor en
gang til. Pekeren beveger seg langsomt til å begynne med, for presisjonens
skyld, og så raskere dersom brukeren ikke har skiftet retning etter et par
sekunder. Dette gjør det lettere å bruke menyer og andre små områder på
skjermen, uten at pekeren er like treg når den skal flyttes over større områder.

Det er mulig å bevege pekeren enda raskere ved å presse kontinuerlig på en
bevegelsessensor istedenfor å bruke <<ett-trykk-funksjonaliteten>>. Da vil
pekeren bevege seg raskere dess hardere man presser, og slutte å bevege seg når
trykket opphører, akkurat som i første tilnærming. Dette er praktisk for å
bevege seg over store deler av skjermen effektivt.

For presisjonens skyld er diagonal bevegelse \emph{deaktivert} når pekeren
beveges med lette trykk. Det er bare mulig å bevege seg diagonalt ved å presse
kontinuerlig på sensorene.

\begin{figure}
  \centering
  \includegraphics[width=0.85\linewidth]{fig/dramodus.pdf}
  \caption{<<Dra>>-modus}
  \label{fig:dramodus}
\end{figure}

\begin{figure}
  \centering
  \includegraphics[width=0.85\linewidth]{fig/scrollmodus.pdf}
  \caption{<<Scroll>>-modus}
  \label{fig:scrollmodus}
\end{figure}

\subsection{<<Dra>>-modus}

Ved å presse kontinuerlig på knappsensorene istedenfor å bare trykke, bytter man
fra normalmodus til andre moduser. Venstre knappsensor bytter til <<dra>>-modus
(fig.~\ref{fig:dramodus}), slik at venstre museknapp holdes nede også når
sensoren slippes. Dermed kan tungen flyttes over på bevegelseskinnet for å
<<dra>> pekeren.

<<Dra>>-modus fungerer ellers som normalmodus; pekeren styres på akkurat samme
måte. For å gå tilbake til normalmodus, er det bare å berøre knappsensoren en
gang til.

\subsection{<<Scroll>>-modus}

\noindent Høyre knappsensor bytter til <<scroll>>-modus
(fig.~\ref{fig:scrollmodus}). Man scroller oppover ved å presse på øvre
bevegelsessensor, og nedover ved å presse på nedre bevegelsessensor. For å gå
tilbake til normalmodus, trykker man på en av knappsensorene.

\subsection{Drøfting}
\label{sec:andredrofting}

Andre tilnærming er utførlig testet i kapittel~\ref{sec:testingmedtungen}. Den
viktigste forskjellen fra første tilnærming er <<ett-trykk-funksjonaliteten>>,
som hindrer at tungen slites ut selv etter langvarig bruk. Den forbedrede
sensorplasseringen motvirker også dette.

Presisjonen er betraktelig bedre takket være den langsommere pekerhastigheten
til å begynne med. Disse funksjonene kan kombineres: Ved å trykke fort to
ganger, kan man bevege pekeren i små, presise <<steg>>, f.eks. fra ett
menyelement til et annet.

<<Ett-trykk-funksjonaliteten>> gjør det dessuten mulig å snakke mens man bruker
musen.

Høyere presisjon er viktig når man har behov for å <<dra>> pekeren, f.eks. for å
flytte vinduer. Å innføre moduser for slik funksjonalitet hever brukerterskelen,
men det viser seg enkelt å aktivere og deaktivere <<dra>>- og
<<scroll>>-modusene. Scrolling er en stor fordel når man surfer på nettet, samt
i alle sammenhenger hvor man har behov for å rulle tekst. Disse to modusene gjør
funksjonaliteten komplett.

Den største utfordringen er å lære opp tungen til å huske sensorenes plassering
på kinnet. Dette blir bedre over tid, men krever litt tålmodighet og innsats.
